<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=iso-8859-1" />
<title>Loggbok</title>
<link rel="stylesheet" href="../style.css" type="text/css" />
</head>
<body>
<div id="content">
	<div class="blog">

			<div class="blogbody">
			<div class="post">
				<a name="001138"></a>
				<h1>Reykjavik</h1>
		
				<p><a href="http://www.bikt.com/go/reykjavik.html" target="_blank">Alla bilder till denna loggbok finner ni här!</a></p>

<p>Det kändes rätt att angöra Reyjkavik, detta är en levande stad istället<br />
för en stor arbetsplats, som jag ju tagit ledigt ifrån.</p>

<p>Fredag den 13: <br />
Var uppe ganska tidigt och satte fyr i kaminen och gjorde ordning på loggbok och bilder till Jenny. Sen var det frukost, musli och fralla innan posten skickades hem. Så var det dags att kolla hemsidan på bibban (som tar 300kr. tim.) men det funkade inte som det brukar. Får kolla med Jenny och försöka på måndag. Efter lunch i båten gick jag och kollade in stan, och när jag var tillräckligt blöt, gick jag och satte mej på en liten pub i ett par timmar. Efter pubbesöket skulle jag kolla in båtklubben som skulle ha barbequekväll för fransoserna och jag åkte med som på ett bananskal. Eftersom det regnade hela tiden satt vi i klubbhuset och käkade franska sjögrässpecialiteter och drack fri pilsner. Träffade också en svensk som jobbade på en Norsk fiskebåt som skulle upp och fiska på Grönland. skönt att få tala svenska ibland. Tur att det inte var så långt ner till båten för gången var nog lite vinglig.</p>

<p>Lördag: <br />
En mogonpromenad på 4 tim. tog mig först till ett bad som var stängt och senare till ett annat som skall uppsökas senare i veckan. Fransmännen får låna dusch och toa på kajen och jag passar naturligtvis på att utnyttja dessa fasciliteter också. Har varit på turistbyrån och hämtat lite broshyrer för att se lite sevärdheter senare.</p>

<p>Söndag: <br />
Började dagen med att gå upp till badhuset (ca.4km) för dusch och 400m. i basängen, (ca 30 grader) sen till dom varma basängerna (max 41 grader) och ett par hundra m. till samt en stund i ångbastun som luktade svavel. Efter duschen upptäckte jag att handuken inte kom med! Efter ett par mackor i båten gick jag upp till rådhuset där jag blev hämtad av en buss för vidare transport till Pingvelir som är nationalpark och där Islands första parlament låg för 1000 år sen var det dags för Gullfors som är Islands vackraste vattenfall sen var vi och kollade in geyser som sprutade vatten 30 m upp och en massa varma källor med kokande vatten efter det åkte vi och tittade ner i en gammal vulkan med en sjö i. Avslutningsvis fick vi se hur dom gör för att försörja stan med värme och varmvatten. Genom att borra 2 km. kommer man ner till ånga som håller 400 grader och ett helvetes tryck. Ganska fascinerande. Blev sen släppt utanför Jungfrun som är ett ställe som bara har danskt smörrebröd på menyn, så jag gick in och tog en halv H.C.Anderson och en halv räkbåt som sköljdes ner med en pilsner.</p>

<p>Måndag 16/6: <br />
Vaknade kl 04 av att båten låg och gned mot kajen så jag stoppade emellan vad som fanns av fendrar, när inte det heller hjälpte tog jag och lade imellan hopkvejlade tampar men inte heller det var helt ok. eftersom båten och bryggangungade i otakt, så när butikerna öppnade gick jag upp och köpte dom två största fendrarna han hade. Kan inte lämna båten förrän det har lugnat sig lite, två fendertampar har ryckts av hittills. Fick låna en stor fender av grannbåten som låg på läsidan om bryggan. Har nu tio fendrar och fyra stora kvejlar ute men när 9 ton vill kasta sig in i bryggan känns det ändå tillräckligt. När det hade mojnat något (under 11ms.) stack jag upp till tvättinrättningen och lämnade in tvätt samt till blomsteraffären och blomograferade till morsan som fyller år idag och Ole som fyller i morgon. En jobbig dag det blir bättre när fransmännen drar i morgon för då kan jag lägga båten på andra sidan och längre in så man kan nå ström och vatten.</p>

<p>Tisdag: <br />
Lämnade båten 7.30 för att gå upp och bada då en skylt på dörren säger att det är stängt idag! Tillbaka till båten för att pumpa upp dom två nya fendrarna som var punkterade men inte trasiga. När jag kom till tappen (1km) stod det en lapp att dom hade stängt idag, men med en del av en kulspetspenna och en spik lyckades Dolle MacGyver få fyllt dom ändå. Via fransmännen fick jag reda på att det var Islands nationaldag! Allt stängt men fullt på gatorna ballonger, mässingsorkester, flaggor och tivoli. Rena karnevalstämmningen, eller som på Karl Johan den 17 maj. Fick förhalat båten så nu kan man ladda batterier och få varmt vatten ombord om man vill. En betydligt bättre dag än gårdagen.</p>

<p>Onsdag 18/6-03: <br />
Efter badet gick jag till bibban, men kunde inte komma in på hemsidan. Jenny bad att jag skulle prova någon annanstans, så jag gick till ett Net-café och där funkade det. Det känns som jag får myror i kroppen, har nog varit här för länge, men Hafnafjordur har en vikingfestival som måste spanas in och så måste man ju bada i Blå lagunen, när man är på Island.</p>

<p>Torsdag: <br />
Började dagen med att vaska tamparna som tjänsgjort som fendrar och när jag ändå höll på vaskade jag hela båten och fyllde på vatten, hela hamnen såg ut som ett bubbelbad med all yes jag använt.<br />
Carina (min privata guide) kom ner med gräslök äpplekaka och en bibel. Efter att jag guidat Carina ombord, och vi tagit oss en kopp kaffe, var det hennes tur att guida mej runt Reyjkavik. Hämtade vi Carinas dotter Hanna och hennes kompis på ridskolan. Senare åkte vi och hälsade på en kompis till Carina och blev bjudna på kaffe där. Vi åkte ner till Hafnafjordur och tittade på vikingarna, och sen blev jag körd ner till båten. Carina är född i finland men har bott i både Sverige och Danmark men var nu bosatt på island sen ett antal år tillbaka. Det var trevligt att få tala svenska en stund.</p>

<p>Fredag (midsommarafton): <br />
Efter badet gick jag till tvättinrättningen och hämtade all min tvätt, som var ren och vikt, men som vägde så att jag fick sätta mej och pusta två gånger på vägen ner till båten. Efter frukosten var det posten som stod på tur. Jag väntade på ett nytt visa kort, snus och shorts, men det var massor av försändelser så jag var tvungen att gå hem igen och öppna alla. Efter att jag hade hämtat mej, gick jag upp och kollade visakortet som funkade. Efter att läst e-mail på cafét var det dags för lunch ombord. Sen satte jag igång att smycka båten med flaggor serpentiner och midsommarstång, (Ivarssons) då dyker det upp en svensk kille som jobbade på en bondgård några mil in i landet, han var i Reyjkavik för första gången och bodde på ett vandrarhem, vi kom överens att fira midsommar ombord senare. Jag var uppe och köpte hamburgare och bröd samt jordgubbar och vispgrädde. Vi hade en trevlig midsommar och fick senare sällskap av en Islänsk smed. Erik gick hem någon gång på småtimmarna, ochjag sommnade som en sten.</p>

<p>Lördag 21/6-03: <br />
Vaknade vid 7-tiden av ett sms från Ia, men låg kvar i kojen yttligare ett par timmar. Efter frukosten gick jag till turist informationen och kollade upp var ifrån och när bussen till Blå lagunen gick. En halvmils promenad och jag hinner precis. Det var gott att slöa i det varma vattnet ett par timmar, men när det var dags att åka hem igen läste jag naturligtvis fel på tidtabellen, och fick gå<br />
och vänta på parkeringen in the mittle of nowere i två timmar! När jag äntligen kom hem och hade käkat en hamburgare, kom Carina ner med Islänska "skeppskorpor" kex och chokladstänger med lakrits i. Hon sade att jag fyllde år skulle hon bjuda mej på sta´ns godaste, när jag påpekade att jag nyss hade ätit, sa hon med en glimt i ögonen att det spelade ingen roll! Efter att hon skrivit i böckerna jag fått tidigare gick vi, Carina och hennes tre barn hennes vännina och hennes Norske man deras son och hund i samlad tropp bort till sta´ns godaste pölsekiosk och åt pölser och drack Coca cola. En trevlig avslutning på en trevlig dag.</p>

<p>Söndag: <br />
Vid halvelvatiden blev jag hämtad av Carina (Mimmi) och Hanna vi skulle lättra upp på ett fjäll, det måste man göra när man är på Island. Som tur var så var det ett väldigt litet berg hon hade valt ut, men utsikten var bedårande. När vi kommit ner åkte vi till en grotta. Det var lite trångt att ta sig in, men sedan utvidgade den sig och visade hur vattnet hade urholkat berget. Det var flera gångar och salar och det ganska högt till tak. Konstigt att dom inte hade gjort detta till en turistatraktion, men det är kanske inte så många som känner till stället. Nu var det dags att följa med hem till Mimmis på lunch och hemgjord glass, innan vi åkte till båten via ett köpcentrum. Det är fantastiskt att det finns sådana snälla, osjälviska och hjälpsamma människor! <br />
Tack för att du ställde upp så mycket för att göra min vistelse här på Island så givande Mimmi!!!</p>

<p><a href="http://www.bikt.com/go/reykjavik.html" target="_blank">Alla bilder till denna loggbok finner ni här!</a></p>

<p></p>

<p><br />
</p>
		
				<div class="postFooter">
					<p>Skrivet den 25 juni, 2003 klockan 13:28</p>
					<p><a href="http://www.protocol7.com/go/archives/001138.html">Länk till denna post</a> | Denna post har 4 kommentarer</p>
				</div>
			</div>
		</div>
			<div class="blogbody">
			<div class="post">
				<a name="001130"></a>
				<h1>Hemön - Reykjavik</h1>
		
				<p>Tisdag 10/6-03: <br />
Efter frukosten gick jag upp till posten för att skicka hem disketterna till Jenny, och passade på att köpa frimärken och vykort. Banken lämnade ut pengar, så nu var det shopping som gällde. Ett par badshorts, en ny laddare till telefonen, en vattenslang samt ett cafébesök, innan det var dags att gå på bio och se en katastroffilm. (Vulkanutbrottet 1973). Jag handlade lite mat också, bl.a. köttfärs för halva priset som luktade lite misstänkt när jag skulle göra köttbullar. Men det som inte dödar det härdar, har jag hört.</p>

<p>Onsdag: <br />
Direkt upp till badet för en morgondusch och 500 m. i den ca. 30 gradiga basängen i mina nya badbrallor. Bagarn fick släppa från sig tre frallor på vägen hem. Efter en stabil frukost startade jag upp båten för att gå, när tullarn kom ombord. När alla formaliteter var klara tog jag ner den gula flaggen och tuffade ut ur hamnen. Orolig sjö utanför hamnen, men sen vi slapp fallvindar och ström, gick det bra, lite dåligt med vind bara. Hade ev. tänkt att ta natthamn någonstans på Islänska sydkusten men måste hålla ca 40 grader från idealvinkeln och håller då sydvart för att slippa gå för nära land, vilket medför att det är meningslöst att jobba sig upp till kusten för att sova. Så vi står på, några koffeintabletter ett par druvsockertabletter och en näve sega godisar skal nog hålla mej vaken hela vägen till Keflavik. Vinden dör så vi ligger och guppar och slår i dyningen. När så skotlåset till b.b. bardun slås sönder, startar jag motorn och går några timmar tills vinden kommer tillbaka.</p>

<p>Torsdag: <br />
Det var ganska besvärligt att runda keflaviksudden p.g.a tidvattnet som satte emot, men kl. 09.30 låg vi förtöjda i den lilla trånga hamnen Keflavik. Gick en sväng upp på byn, som var som en stor arbetsplats. Nej här trivdes jag inte. Handlade lite käk och orkade med en macka en macka ombord innan jag gick till kojs. Efter ett par tre timmar gick jag för att fotografera båten vid kaj, som jag gör i alla hamnar, upptäckte jag att jag var inlåst, det satt en grind på bryggan. Hade tänkt att ha Keflavik som bas och ta bussen till Reykjavik som enligt pilotboken är en stökig hamn, men här ville jag inte stanna, så förtöjningarna släpptes vid 15 tiden och kl 1900 låg vi förtöjda vid en flytbrygga i Reykjaviks hamn, tillsammans med 10 st, franska havskappseglare, och här trivdes jag med en gång. Allt väl ombord, godnatt.</p>

<p><a href="http://www.bikt.com/go/hemon_reyjkavik.html" target="_blank">Alla bilder till denna loggbok finner ni här!</a><br />
</p>
		
				<div class="postFooter">
					<p>Skrivet den 16 juni, 2003 klockan 21:33</p>
					<p><a href="http://www.protocol7.com/go/archives/001130.html">Länk till denna post</a> | Denna post har 4 kommentarer</p>
				</div>
			</div>
		</div>
			<div class="blogbody">
			<div class="post">
				<a name="001129"></a>
				<h1>Färöarna - Hemön</h1>
		
				<p>Det har varit fantastiska dagar,tyvärr med dis och dimma dom senaste dagarna. Idag tisdagen den 3/6 sken solen så vi släppte förtöjningarna och satte kurs mot Skopun på Sandö där jag hade hört att det skulle finnas diesel kvar. Det fanns ingen att få i Torshamn eftersom det hade varit strejk i tre veckor. Det låg en stor containerbåt i hamnen full med varor som höll på att ruttna bort, men den fick inte lossas. I dom affärer som hade öppet fanns inte mycket att köpa. Det ända som gick att köpa färskt, var bröd, så vi sticker till Island istället och hoppas att dom inte strejkar där. </p>

<p>Masinen startade lite hackigt, men kom igång så småningom. Vi gick för motor tills vi kunde hålla på Skopun, och sen satte vi segel. Det var något som inte stämde, seglen var fyllda men loggen sa noll knop, jag hade 280´ på kompassen men 120´ på navigatorn! Det var så stark ström att vi inte kom någonstans. Efter att ha fått igång maskin igen gjorde vi 1,5 knop över grund, så vi gick närmare stranden där strömmen var svagare. Efter ett par timmar dog motorn, sin vana trogen, så vi drevs tillbaka igen. Lite kymit så nära det höga landet, men vädret var lugnt och jag hade ingen brådska. Vi tog oss in genom dom trånga vågbrytarna och basängerna och lade till utanför Ebbes tapp. 88 liter tog vi ombord för 352 kr. helt OK. Hela båten stank av diesel när det började rulla, det är nog manluckan som läcker, så vi gick ett bra tag för maskin. Jag tycker att hon låter bättre nu, kan det vara den nya dieseln som är fetare? Det stinker fortfarande ombord hur mycket jag än vädrar, men lite huvudvärk får man tåla. Vi har akterlig vind, men eftersom sjön är ganska hög slår vinden ur seglen, så vi får skära oss fram så det blir lite längre väg. </p>

<p>Onsdag: <br />
Vi knallar på så vackert. För att slippa dieselstanken vaskade jag salongsgolvet och som belöning var det ostbricka och talbok med en liten wisky ( inget vin ) i brunnen om aftonen.</p>

<p>Torsdag: <br />
Har kommit lite långt syd under natten men vi byter bog och jobbar oss tillbaka till leyline. Kände mej lite ensam och deppig så jag bakade kanelbullar som tröst. Bibloteket innehåller nog femtio böcker men ingen riktig kokbok, men bullarna blev hyfsade i alla fall. </p>

<p>Fredag: <br />
Regnet det bara öser ner och läcker in på sjökortsbodet och i min koj om båten lutar galne vägen, vilket den gjorde i natt. Kudden dyblöt och jag fick vattenkamma mej! Snurregasten Elof ger ström över 5 knop men min batmeter registrerar inte Elof av någon outgrunlig anledning. Kl. 14 startade jag maskin för vinden är för svag för att fylla i dyningen, men eftersom det är nationaldagen passade jag på att duscha nu när jag fick varmvatten. Ett tacobröd med ost tomater och skinka i sittbrunnen och en vacker solnedgång får avsluta dagen.</p>

<p>Lördag 7/6: <br />
Har tur med vinden, och kl.13 30 såg vi Island för första gången. En ö som reser sig dramatiskt ur dimman som en stor pulpet, Ellidhaey. Det var nästan högtidligt att gå in till Heimey, en klippa som reser sig <a href="http://www.bikt.com/go/faroarna_hemon.html#7" target="_blank">dramatiskt rakt upp i skyn</a> och lavan på andra sidan. Ett otroligt sceneri! Efter att till slut hittat var jag skulle ligga (fick ingen kontakt med hamnkapten) kände jag hur trött jag var, och det känns tråkigt att inte ha någon att dela upplevelserna med. Gick upp på byn för att ta ut lite Islänska pengar på bankomaten, men den tyckte att kortet var för slitet. Vågade inte testa igen utan gick till en liten restaurang och tog en öl och fish and chips, och fick henne att stämpla ett större belopp så att jag hade såpass att inte hundarna pinkade på mej. Gick direkt ner till båten och lade mej och sov i 11 timmar.</p>

<p>Söndag: <br />
Vaknade stel som ett Franz Jaeger kassaskåp till regnets trummande på rufftaket. Packade min lilla shoppingbag med grejor till badet, som jag hade fått knapphändiga uppgifter vad det skulle ligga. 2 tim. senare hittade jag badanläggningen som var stängd. Hem till båten för en timma på rygg, sen ut till månlandskapet och upp till <a href="http://www.bikt.com/go/faroarna_hemon.html#13" target="_blank">vulkankratern.</a> Denna promenad var både brant och vinglig i dom starka vindarna, så tre timmar senare kändes det fint att kunna ta av dojorna och svepa en hof. Dagens middag bestod av stekt lappkojs, det var la sådär, men det känns bra att kunna sitta och äta. Om aftonen smög jag upp till en container och slängde en soppåse.</p>

<p>Måndag: <br />
En banan och sedan iväg till badet för en underbar dusch, det hade varit trevligt med ett par länger i basängen, men jag hittar inte mina badbyxor. Via bagarn (som har öppet trots att det är helg här) och fyra frallor till en god frukost i båten. Dagen gick nästan åt till att hitta turistinformationen, som skulle ligga i byn, men dom hade lagt ner den,så vi får vänta tills i morgon när dom öppnar div. butiker och banker. Allt väl ombord.</p>

<p><a href="http://www.bikt.com/go/faroarna_hemon.html" target="_blank">Alla bilder till denna loggbok finner ni här!</a></p>
		
				<div class="postFooter">
					<p>Skrivet den 16 juni, 2003 klockan 14:47</p>
					<p><a href="http://www.protocol7.com/go/archives/001129.html">Länk till denna post</a> | Denna post har 2 kommentarer</p>
				</div>
			</div>
		</div>
			<div class="blogbody">
			<div class="post">
				<a name="001127"></a>
				<h1>Färöarna</h1>
		
				<p>Morgonen var kylig, i akterruffen var det ca. 14 grader så det var dags att sätta fyr i den gamla gjutjärnskaminen efter en halv timme var det ca 20 grader och dags att gå upp till muggen med tvättsäcken över axeln. Rostat bröd och juice till frukost och det stod clean up på arbetsorden. </p>

<p>Jag börjar i vanlig ordning med det lättaste som var stuva om i skafferiet, som ligger bakom ryggstödet till sb. bänk. Anledningen att det var så lätt beror på att innehållet kom ut och presenterade sig själv på vägen hit, så jag får också fixa så att jag och inte innehållet bestämmer när det skall ut! </p>

<p>En långpromenad i omgivningarna fick livsandarna tillbaka, vilken pitoresk arkitektur. Här är synnerligen mysigt. </p>

<p>Modernt vikingahus:</p>

<p><img alt="Modernt vikingahus" src="http://www.protocol7.com/go/archives/07.jpg" width="568" height="372" border="0" /></p>

<p>Modern vikingabåt:</p>

<p><img alt="Modern vikingabåt" src="http://www.protocol7.com/go/archives/08.jpg" width="410" height="307" border="0" /></p>

<p>Kring de små husen:</p>

<p><img alt="Kring de små husen" src="http://www.protocol7.com/go/archives/09.jpg" width="491" height="369" border="0" /></p>

<p>Fiskmånglare:</p>

<p><img alt="Fiskmånglare" src="http://www.protocol7.com/go/archives/10.jpg" width="508" height="340" border="0" /></p>

<p>Hittade bibban där man kan låna internet gratis. Det kostar heller inget att ligga i hamnen,men det finns varken vatten eller ström, viket jag är i skriande behov av eftersom El-of inte funkar och El-on (solcellen) inte räcker till, speciellt som solen "lyste" med sin frånvaro på vägen hit. Kommer tid kommer råd. </p>

<p>Dagens kulinariska höjdpunkt var en kopia på Ias goda pastasås, mumsfilibabba.</p>
		
				<div class="postFooter">
					<p>Skrivet den  5 juni, 2003 klockan 19:53</p>
					<p><a href="http://www.protocol7.com/go/archives/001127.html">Länk till denna post</a> | Denna post har 4 kommentarer</p>
				</div>
			</div>
		</div>
			<div class="blogbody">
			<div class="post">
				<a name="001126"></a>
				<h1>Shetland - Färöarna</h1>
		
				<p>Tisdag 27/5 03 Purrade upp grabbarna i grannbåten utanför mej, gjorde klart skepp och lämnade Lerwick kl 0645. Hade med mig strömmen ut så vi gjorde bra fart norrut. Det var genackerväder och dom förliga vindarna tog oss fram i måttliga 4 knop. </p>

<p><img alt="Härlig fart" src="http://www.protocol7.com/go/archives/02.jpg" width="512" height="384" border="0" /></p>

<p>Tänkte gå i mellan mainland och Yell först, men det stämde dåligt med tidvattnet, så vi gick ut mellan Yell och Unst istället. </p>

<p><img alt="Land i sikte" src="http://www.protocol7.com/go/archives/03.jpg" width="458" height="344" border="0" /></p>

<p>15.45: nu seglar jag GO för första gången i Nordatlanten, och hon gillar det! Vi har Muckle Flugga tvärs om styrbord. MÄKTIGT! Stökig natt trots revad fock och stor. Länsade ut massor med vatten som gick över durkarna i salongen, begriper inte vilken väg det tar sig in. Ca. 10-12 lit. i timman och bara när jag har fart på skutan?! Det har varit lite si och så med sovandet, har  väl inte lärt mig att koppla av ännu. Vi lade oss bi ca 50 nm. ost Suduroy för att inte komma in i mörker, dis och regn till en främmande kust. När det ljusnade satte vi kursen igen, men hade drivit norröver så det skulle bli kryss ner igen, och jag kände att jag inte orkade det utan styrde isället mot Torshamn. Efter några timmar beslöt sig vinden att byta riktning 180 grader och kom nu rakt i näsan. Om någon mot all förmodan skulle vilja veta hur det känns att vara den sista lotten i en tombola, har jag så att säga "inside informaton".</p>

<p><img alt="Färöarna" src="http://www.protocol7.com/go/archives/04.jpg" width="410" height="307" border="0" /> </p>

<p>Efter äggröra bacon och bake-of panrice kände jag mej piggare igen. När jag ligger utanför Sandoy och slår tillbaka ut kan jag inte komma högra än 180 gr<br />
min tidigare kurs, både 11ms och strömmen var emot så jag startade upp järngenuan och gick för maskin i tre timmar, utanför hamnen började den hacka och gå ojämnt, hamnkapten sa att om jag bara kommer innanför piren kan jag lägga mej direkt om sb. och vi kom in och maskinen dog så vi gled in till kajen. Hamnkapten kom och hämtade mej och körde oss till hamnkontoret där han bjöd på kaffe, (han såg nog mina små röda ögon) och sen ringde han tull och polis, samt sin svåger om bogsering in till den riktiga bryggan. </p>

<p>Tulla´rn kom ombord och sen bogserades den döende svanen in till sin plats.</p>

<p><img alt="Bogsering" src="http://www.protocol7.com/go/archives/05.jpg" width="482" height="361" border="0" /></p>

<p>Poliserna som sen kom ombord tyckte nog att jag luktade illa ty dom kontaktade Össur som ordnade så att jag fick en nyckel till toalett och dusch samt poletter till tvättmaskin och torktumlare på krita eftersom jag inte hade några danska pengar på mej.<br />
Fantastiska människor, man blir ju rörd ta mej fan! En liten nattagrogg<br />
och jag somnade som en slagen hjälte.</p>

<p><img alt="GO i hamn" src="http://www.protocol7.com/go/archives/06.jpg" width="461" height="346" border="0" /> </p>
		
				<div class="postFooter">
					<p>Skrivet den  5 juni, 2003 klockan 19:03</p>
					<p><a href="http://www.protocol7.com/go/archives/001126.html">Länk till denna post</a> | Denna post har 1 kommentarer</p>
				</div>
			</div>
		</div>
			<div class="blogbody">
			<div class="post">
				<a name="001125"></a>
				<h1>Torshamn</h1>
		
				<p>Hejsan. Resan hit var ganska omskakande, milt sagt. Jag har skickat hem disketterna i dag, så utførligare rapporter kommer så småningom. P.g.a. strejk hær funkar allt inte som vanligt med posten.<br />
Idag fyller vår vebmaster år och jag vill på detta sætt gratulera<br />
Ha det bra dær ute.<br />
Dolle </p>
		
				<div class="postFooter">
					<p>Skrivet den  2 juni, 2003 klockan 17:13</p>
					<p><a href="http://www.protocol7.com/go/archives/001125.html">Länk till denna post</a> | Denna post har 2 kommentarer</p>
				</div>
			</div>
		</div>
	
	</div>
</div>

<div id="rightCol">
	<a href="../loggbok.html">Tillbaka till loggboken</a>
	<div class="arkiv">
	<h1>Arkiv</h1>
	
					<a href="http://www.protocol7.com/go/archives/2003_07.html">juli 2003</a><br />
					<a href="http://www.protocol7.com/go/archives/2003_06.html">juni 2003</a><br />
					<a href="http://www.protocol7.com/go/archives/2003_05.html">maj 2003</a><br />
		
	</div>
</div>

</body>
</html>
