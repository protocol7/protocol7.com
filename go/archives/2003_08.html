<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=iso-8859-1" />
<title>Loggbok</title>
<link rel="stylesheet" href="../style.css" type="text/css" />
</head>
<body>
<div id="content">
	<div class="blog">

			<div class="blogbody">
			<div class="post">
				<a name="001205"></a>
				<h1>Horta - Ponta Delgada</h1>
		
				<p><a href="http://www.bikt.com/go/horta_delgada.html" target="_blank">Alla bilder till denna loggbok finner ni här!</a></p>

<p>Onsdag 30/7-03: <br />
Gick upp och tog en dusch (1,65 Euro) och sedan en långpromenad längs strandpromenaden tills den tog slut och upptäckte en liten strand, med alldeles svart sand. Gick sedan in i "staden" från norr, där jag först mötte en ensam häst som stod och betade på stigen. Kom så småningom fram till marknadsplatsen, där jag köpte lite frukt och grönt, hittade också en liten butik där jag köpte färskt bröd, smör och ost, och gick hem för att äta frukost. Resten av dagen gick åt att lära känna den lilla söta byn, och på kvällen tog jag en pizza och en sval öl på båtklubben. Där träffade jag en trevlig kille som hade seglat från Bahamas till Horta på 31 dagar (och jag tycker att 14 dagar är en evighet). Båten, en trimaran från 1973 såg ut som ett skrotupplag, risig som en stormfälld storskog, med flagnad färg och påmålade indianer på sidorna. Hans kapten var från Sydamerika och hade för många år sedan haft Sven Lundin(Yrvind) boendes hos sig i sydamerika. Tyvärr minns jag inte hans namn, men hans livsuppgift var tydligen att försöka rädda Sydamerikas indianer till en bättre livsmiljö.</p>

<p>Torsdag: <br />
Efter morgontvagning gick jag upp och åt frukost på sta´n och lunch på Perter där jag också lånade internetanslutning. Efter en siesta i båten och en liten knapp i västen, gick jag upp för att yttligare lägga på hullet. Hittade ett ställe som såg dyrt och fint ut, och gick in och beställde något som jag trodde var deras specialitet, och fick in en skosula med pommes frites och champinjonsås. Trots att jag anser mej ha bra tänder (fråga brossan) lyckades jag inte få i mej skosulan, men sås och potatis är inte att förakta.<br />
När jag sedan sakta spankulerade hemåt om aftonen i den 25 gradiga värmen, hördes ljuv musik som kom från en park. Nyfikenheten drog med mej in i parken där en kör stod och sjöng under en parklykta akompanjerade av gitarr och fiol. Det var en förunderlig stämmning med denna vackra musik och blommornas starka dofter sittandes i mörkret på en parkbänk. Vi var ganska många som satt länge och lyssnade.</p>

<p>Fredag 1/8-03: <br />
Var på marknaden tidigt och handlade frukostmat. Styrkt av maten gick jag upp till stormarknaden, som ligger tre fyra kilometer från hamnen. Hett som en mexikansk gryta, så jag svettades floder, ändå kunde jag inte låta bli att gå upp till observatoriet, som låg halvvägs till himmelen, när jag liksom ändå passerade. Bland alla grejor jag sedan handlade i butiken fanns en glass, som jag tänkt ta när jag kom ut. Den fick drickas upp när jag kom ner till hamnen, för jag glömde naturligtvis av den. <br />
Eftersom traditionen bjuder att man målar på kajen, för att lycka och välgång skall följa båtens vidare färd, gick jag åstad att inhandla dylika attiraljer. Hittade som jag tyckte ett trevligt ställe att placera mitt blivande konstverk på, och grundade med vitt, efter att först ha stålborstat ytan. Senare på kvällen när lokalbefolkningen samlas på strandpromenaden, har deras barn som nöje att åka kana på dom snedlagda stenarna, som bla. jag hade målat på, med påföljd att målningen såg lite annorlunda ut på morgonen.</p>

<p>Lördag:<br />
Var uppe och väckte tuppen så fort det ljusnade, för att måla vidare med förhoppningen att färgen skulle hinna torka lite bättre innan kvällens kommande kanaåkare. Efter sedvanlig dusch och sen frukost ombord gick jag upp och hyrde en scooter, med vilken jag åkte runt hela ön, och bla. besökte dom vassa klipporna som jag höll på att driva på när vi angjorde ön. Det visade sig att det var naturliga bassänger som man kunde bada i. Dom fylldes med friskt vatten vid varje högvatten, och även med en hel del fisk faktiskt. Passade även att göra 2 vändor till stormarknaden när jag nu hade fortskaffningsmedel. (Den andra enbart för att det var så himla kul att åka scooter.) Jag åkte också från den ena badplatsen i ena änden av stan i mina våta badbyxor till den i andra änden och tog ett dopp där också, för där kunde man duscha av sig saltet. Eftersom det var 31 grader var det en perfekt dag att hyra scoter på. När jag kom ombord på båten fick samtliga båtliggare i hamnen en flaska vin, en blomma, samt en inbjudan till "semana do mar 2003" som är den årliga hamnfestivalen vilken även fick Göteborgskalaset att förblekna.</p>

<p>Söndag 3/8-03: <br />
Var uppe med solen för att kolla målningen, som nu påminde lite om picasso´s blå period. Försökte att med några talangfulla penseldrag  att få det till att likna en fyr, vilket var min artistiska tanke, men jag kan nog inte påstå att det blev så mycket bättre än när dom kanaåkande barnen justerade konstverket, som nu blivit konstverk i stället. Eftersom jag hade lite tid kvar av dygnshyran av scootern, åkte jag runt i la stadas utkanter för att inte missa en minut av den trevliga scooteråkningen, innan jag motvilligt lämnade den ifrån mej. En sådan skulle jag kunna tänka mej hemma, pigg elegant och perfekt i sta´n. <br />
Eftersom det var söndag, beslutades att det skulle ätas ute. Än en gång chansade jag på någon lokal specialitet. Jag fick in ett fat med en brödbit i botten, på den låg en skosula, på sulan låg en rå fläsksvål, på svålen låg en lokal variant av bullens pilsnerkorv, på bullens låg yttligare en brödskiva, som var täckt av ett tjockt lager smält ost. Allt detta låg på en djup tallrik, som var fylld av någon tomatsås i vilken det simmade några  blöta pommes frites. Tursamt nog beställde jag en stor öl, så jag slapp att gå hungrig därifrån. </p>

<p>Måndag: <br />
Eftersom mekanikern inte hade specialverktyg eller kopparhylsa fick jag ingen hjälp med motorn, så jag nöjde mej med att köpa två oljefilter, och bytte ut det jag bytte på vägen från Canada, samt fyllde upp ny olja. Startade upp maskin och körde för att finna ut var det läcker ut olja, och jag fann att det läckte vid oljeröret upp till oljetrycksgivaren. Efter att ha plockat loss och lagt dit tätsmet, och fått dit det igen, har jag inte kört motorn för att smetet skall få torka till, så jag vet inte säkert om det håller tätt ännu.</p>

<p><br />
Onsdag 6/8-03: <br />
Efter sedvanlig tvagning, gick jag och klarerade ut och sen upp och käkade frukost på ett närbeläget café där jag också köpte lite färskt bröd. Väl ombord gjordes sjöklart, och kl. 10.00 lämnade vi Horta med ebben. Vi fick en bra start, men när vi låg lite närmare Pico, var det som en magnet drog oss närmare hela tiden, samtidigt som vinden skrotade och dog. Vi fick köra med motor för att komma ur Pico´s klor, och väl från land fick vi vind igen. Vinden ökade sakta hela dagen, och mot kvällen kom det en stor segelbåt akterifrån. Äntligen lite race. Vi lyckades att hålla dom bakom oss och loggade 7,5 knop, men vid 2 tiden orkade jag inte längre,eftersom jag fick handstyra. Vindrodret är för litet när vi bär för mycket segel. Fick reva och ta en timma på rygg, och när jag kom upp igen hade dom passerat, trots att vi seglade i 6 knop. <br />
Vi angjorde Ponta Delgada kl 17.00 efter 31 timma och 157 nm. från hamn till hamn vilket är ett snitt på drygt 5 knop. Efter inklareringen fick vi en plats utanför en Belgare, och hjälp att lägga till av ett par Amerikaner. <br />
Efter en pilsner och en dusch gick jag upp och rekade sta´n. Träffade ett par svenskar som bodde på samma hotell som Ia skall bo på, så jag hängde med dom till hotellet för att hitta dit på måndag då Ia kommer hit. En cheeseburger och en öl senare var jag tillbaka i båthamnen där jag kände igen en båt som låg på samma brygga som mej på Horta. Snackade med en kille ombord, och det visade sig att det var dom som jag hade raceat imot, en Kanadensisk 50 fotare, med massa unga killar ombord! Dom hade problem att komma om en 25 år gammal båt med en man ombord.</p>

<p>Torsdag 7/8: <br />
Stadsvandring. Upp och ner för smala gator med kamikazepiloter bakom varje bilratt, men jag lyckades hålla mej vid liv hela dagen. </p>

<p>Fredag 8/8: <br />
En tidig dusch och sen till marknaden som är betydligt större än på Horta. Sen letade jag efter en adress till en reparatör till motorn, men dom hade tydligen flyttat eller slagit igen. Turistbyrån var mitt nästa mål, där fick jag bla. reda på att man kunde låna internet gratis på P.T. (Portugal telecom). Handlade en köpepizza och gick och tog en siesta i båten. Efter middag ombord blev det ytterligare en promenad runt staden innan det var dags att äntra loppebingen.</p>

<p>Lördag 9/8: <br />
I dag var det först marknaden som gällde. På lördagar är det även försäljning av levande djur på marknaden. Här säljs allt ifrån hönor, tuppar och kycklingar till ankor, duvor, kattungar, kaniner och burfåglar. Detta är ett lördagsnöje för många här, så det är mycket folk och rörelse. Resten av dagen ägnades åt stadsvandring. När jag kom ner till bryggan, hade Belgaren innanför mej lämnat utan att medela mej, men en annan granne hade hjälpt till att förtöja om båten. Nu ser jag fram mot två veckors semester så det blir ingen mer loggbok på ett tag.</p>

<p><a href="http://www.bikt.com/go/horta_delgada.html" target="_blank">Alla bilder till denna loggbok finner ni här!</a></p>
		
				<div class="postFooter">
					<p>Skrivet den 27 augusti, 2003 klockan 12:54</p>
					<p><a href="http://www.protocol7.com/go/archives/001205.html">Länk till denna post</a> | Denna post har 0 kommentarer</p>
				</div>
			</div>
		</div>
			<div class="blogbody">
			<div class="post">
				<a name="001182"></a>
				<h1>Newfoundland - Azorerna</h1>
		
				<p><a href="http://www.bikt.com/go/newfoundland_horta.html" target="_blank">Alla bilder till denna loggbok finner ni här!</a></p>

<p><b>Fredag 11/7 03: </b><br />
Började dagen med att gå upp till YMCA och duscha, ca 2-3 km., sen gick jag yttligare ett par km till för att komma till Canadian Tire (typ Biltema) och köpte 4 st. 20 l. Dieseldunkar. Tog bussen ner till downtown, med mina dunkar och tvättpåse. Nu var det hög tid att koppla upp sig på nätet. Det finns tre ställen; posten som är gratis, men alltid upptagen, samt man får bara sitta en kvart. Sedan finns det en "turistinfo" som har en dator, men med ett vanligt slött telefonmodem, som ibland kopplar ifrån undertiden man skriver, och när man sen ska skicka och dom kopplar upp dej igen, försvinner det du har skrivit. Jag vet för två brev försvann för mej ut i syberrymden. Sen finns det en bokhandel som har två datorer. Felet med den var att man inte kunde hämta hem bifogade filer. <br />
Eftersom vädret var fint, jobbade jag med att täta båten. Tog bort den förligaste Doradoventilen och tätade en del småhål i förpiken. Båtgrannarna (Norrmän) hade ordnat så att en tankbil kom ner till bryggan och fyllde alla våra tankar och dunkar. (glömde att fylla min 10 l. dunk.)</p>

<p><b>Lördag:</b><br />
Gick min tidiga morgonpromenad med en 5 l. vattendunk och soppåsar. Påsarna blev jag av med, men vatten fanns inte att få någonstans. Eftersom posten var stängd idag, och vädret var dåligt, gick jag hem och jobbade ombord med att koppla in watermakern, serva byta filter och köra igenom medel, så nu är den fit for fight. <br />
Norrmännen gick idag, så jag förhalade båten. Gick upp med tvätten till tvätteriet, och sen taxi till supermarket. Det var en av dom finaste affärer jag varit inuti, det var bara tonicen som var slut. Taxi tillbaka. <br />
Det är grått och rått utomhus, ca. 10 grader och 16,8 ombord, så nu ska jag sätta på värmen och ta mej en pjolter innan jag går upp och hämtar tvätten.</p>

<p><b>Söndag: </b><br />
Efter frukost startade jag motorn för att köra strömtjuven alla kategorier (kylboxen), och sen ringde jag hem till Ia. Resten av dagen var det arbete på båten som gällde, men idag var det både varmt och soligt, så jag tog en siesta mitt på dagen. Fortsatte sen med mera jobb, till att jag ansåg att jag var värd en glass på stan. Tog även en lång promenad i dom gamla och branta kvarteren, där jag fann en liten butik som hade tonic water, vilket ofelbart ledde till en gt ombord, samt att skriva vykort i sittbrunnen tills det blev så mörkt att jag fick fortsätta nere i båten. <br />
Allt väl ombord, godnatt.</p>

<p><b>Måndag 14/7-03: </b><br />
Stod som första man och väntade att posten skulle öppna där köpte jag ett vadderat kuvert som skulle till Jenny med disketterna, samt frimärken till vykorten. Passade samtidigt på att låna nätkopplingen.<br />
Gick sen in på Subway och tog en ost och skinkmacka med juice. Efter frukosten gick jag och köpte mej en hatt, för att skydda mej från solen som bara vräkte ner. Väl ombord servade jag motorn, och spände generatorns rem, samt bytte ut en sjövattenpump som börjat läcka. Efter dagens slit tog jag taxi till supermarketen igen, och bunkrade för resan. Chaufören hämtade mej som avtalat efter en halvtimme och körde ner mej och maten till båten.<br />
När grejorna var stuvade under däck, tog jag lunch, och sen gick jag upp till museét som jag hade sparat, det var bara det att det var orangeday eller något sådant, så det var naturligtvis stängt! Så då tog jag och gick ner till hamnkapten för att betala hamnavgiften, men dom hade gått hem, varför jag gick upp och käkade hummer för dom pengarna istället!</p>

<p><b>Tisdag:</b><br />
Var uppe vid 6 tiden och började göra sjöklart. Gick sen över till fiskhamnen där vi tog ombord färskvatten, och lämnade st. John´s i skjortärmar och morgonsol. Fick fin vind och passerade cape Spear (nordamerikas ostligaste udde) vid 8 tiden på morgonen. I går var det 28 grader i st John´s. Här ute kyler vattnet så här är det 11grader. <br />
Det börjar väldigt bra vi snittar över 5 knop, det är soldis och livet leker igen, enda problemet är att man<br />
måste kryssa sig fram mellan alla välen. Kan det vara hummertinor som ligger så djupt? Det går som ett jehu, så när jag fick en översköljning var jag tvungen att byta brallor, och reva lite, vi gjore då styvt 7 knop och nu gör vi 6. Härligt snabb segling, och så såg jag tre gånger höga valblås men fick tyvärr aldrig syn på själva valen. Klockan är nu 22.30 och vi har gjort en snabb start på resan, det har nu mojnat till 10 m/s och vi gör ca. 5 knop.<br />
En annan fördel med denna snabba resa är att Elof och Elon har laddat upp batterierna.</p>

<p><b>Onsdag: </b><br />
Dimma, vinden mojnar så vi seglar nu med full stor och genua samt revad fock. Sjön är obetydlig och vi gör ca. 4 knop, sikten är ca. 25m. Och tempen 11,5 grader. Militärfilten är något ljusare nu och inte lika kall som tidigare, men nu närmar vi oss flera stora fartygsleder, och att lita på radarn, och att dom ser mej känns allt lite osäkert. Just nu kl. 14.42 small det av två typ kanonskort alldeles vid min styrbordsida, ljudet rullade bort under minst 10-15 sekunder, men det syns ingenting på radarn och det kan inte vara ljudet från några jaktplan, för det hördes inget mer. Tur att jag nyss hade varit på toa! Mycket underligt. Om det var något som föll borde det nog ha plaskat eller dragit upp något svall, men jag uppfattade inget sådant, sikten är max 50m. Jag fattar ingenting. För att komma av det dimmiga Grand Banks styr vi kortaste vägen över bankarna. Byter ut Elof mot en dörj nu när farten är ca. tre knop, men vattnet är så kallt att man får nog bara fryst fisk här (bara det inte blir fiskpinnar). <br />
Klockan är nu 18.30 och allt är väl ombord. Jag har läst att när isberg spricker kan det låta som kanonskott??</p>

<p><b>Torsdag 17/7-03:</b> <br />
Idag har jag varit ute i två månader. <br />
Lätta vindar under natten, var nere i 2,5 knop ett tag men seglar nu i ca. 4 knop i tjock dimma. <br />
Jag sov mellan 02.00 –07.30 och hade radar´n på hela tiden (som igår) men vi bör snart komma ur dimman och få lite sol på Elon och gärna lite vind för att få fart på Elof, annars måste jag starta maskin för att ladda batterierna.<br />
Kylen är avstängd. Vattentemperaturen är nu 9,5 grader, samma som igår och utetempen är 11,7 och inne har vi 17,1. Nu klockan 09.00 är sikten 50-100 meter men jag kan se moln rakt upp, och så har vi mängder med småvalar runt oss. Djupet har ökat från 88 meter i morse till 215 meter nu kl. 09.00, så nu är vi nog snart av Grandbanks. (440 m. kl. 09.22). <br />
En synnerligen behaglig resa så här långt, havet är platt och vi lutar max 10 grader men gör ändå 5 knop. Enda smolken i glädjebägaren är att det är dimma, och så hade det inte varit fel att ha någon att slänga käft med också, men annars är det perfekt. Yttertemperaturen är nu på dagen 12,9 grader. Vinden går lite upp och ner (mest ner faktiskt) men än så länge ingen stiltje, vilket vi tackar för. Sikten blir bättre och soldiset har torkat upp båten, så att man kan sitta i sittbrunnen och äta tacos med en bira för att fira. Tät dimma igen. Usch det är olustigt att segla i dimma trots att jag har en viss rutin nu, speciellt i stora farleder.</p>

<p><b>Fredag: </b><br />
Snacka om tjocka, här gäller inte epitetet tjock som mjölk. Ost ska det vara. Men vi har en fantastiskt fin segling med perfekt vind och smul sjö. Vinden vrider sig något och avtar, så vi passar på att starta upp maskin för att bränna av lite diesel, så det slipper att läcka ut när vi får lite tuffare vind in från babord, samtidigt får vi varmvatten till dusch och disk.<br />
Utetemperaturen är nu 14,6 grader och vattentemperaturen 12,8 så det stiger, det stiger. <br />
Passade på att köra Watermakern och duscha medans det finns ström och vatten. <br />
Fortfarande tät dimma, men utetempen är nu 17 grader. Kl. 17.24 såg jag horisonten för första gången på två dygn, och nu har vi 19,3 grader och vattnet håller 16.7. HURRA!! Härligt att både kunna se och sitta i sittbrunnen utan att bli våt och kall, halleluja! Vi seglar inte fort, men vem har bråttom? Underbart! Dimman är tillbaka, men det är fortfarande varmt och än så länge håller den svaga SSV vinden.</p>

<p><b>Lördagen 19/7: </b><br />
Vinden dör ut helt och det är dimmigt och rullar, så jag kör igång motorn ett par timmar. <br />
Kl. 0830 får jag in ett eko på radarskärmen som bara kan vara en stor val! Den försvinner då och då och rör sig ganska långsamt och jag hör inga motorljud. Eftersom det är dimma ser jag den aldrig. <br />
Det är nu 19,4 grader i vattnet och 20,3 i luften, solen försöker tränga igenom dimman, och man kan se himlen rakt upp. <br />
Fick åter in en val i radar skärmen (hur han nu fick plats där) som jag har jagat ett par timmar innan jag fick ge upp. Som närmast var han ca. två nm. ifrån oss, och trots att vi startade motor´n för att genomskjuta honom, fick jag aldrg syn på honom (om det nu var en hanne) men jag är ändå glad som en speleman, för idag kan jag för första gången sen jag lämnade Näset sitta i brunnen i t-shirt och shorts, för solen har äntligen lyckats att besegra dimman. Fyra dygn med dimma förbi den mest trafikerade rutten mellan Nordamerika och Nordeuropa kan få den starkastes närver att darra. <br />
Passerade ett stort strömområde och fick en ofördelaktlig riktning, och eftersom vinden var för svag för att kunna slå, startade jag motorn för att få hjälp runt hör jag att den håller på att rasa, så nu vågar jag inte använda den annat än i nödfall. Där fick jag för att jag bunkrade extra diesel för stiltjebälterna runt Azorerna!</p>

<p>Här ute finns det massor av småfåglar,som ser ut som större svalor som flyger runt och snappar upp mat ur havet utan att någonsin sätta sig och vila, man blir ju trött att bara titta på dom. Jag kallar dom för vildvittrorna, för dom har skrämt vettet ur mej flera gånger. När vi seglade i dimbälterna på natten och jag var uppe för att länsa eller kolla läget hör jag ljud som jag först trodde var delfiner som simmade aldeles vid sidan av sittbrunnen, men jag hörd aldrig några vattenrörelser, jag hämtade strålkastaren och försökte få syn på varifrån "tjattret" kom, men som väl alla vet funkar det inte att lysa i dimma. Jag fick aldrig reda på vad det var, men jag måste erkänna att det gick rysningar efter ryggraden. Samma nästa natt, ljudet var så nära att man hoppade till. Men den tredje natten var det inte dimman lika tjock så jag fick syn på vildvittrorna, fast även<br />
när jag visste var ljudet kom ifrån hajade jag till varje gång jag hörde det på nätterna. Det konstiga var att vildvittrorna aldrig lät något på dagarna, och dom var heller aldrig så nära som på nätterna. <br />
Jag kollade motorn och upptäckte att den också var helt tom på olja trots att allt var ok på st. John´s, det ser ut som det kan ha läckt ut via oljefiltret som vi bytte på Shetland, jag bytte filter och hällde på ny olja, man kan ju hoppas att det var så enkelt, men fortfarande läcker den mittesta spridarn det är nog samma fel som det var på den aktersta. Reparatören på Shetland sa att det inte ska ligga kopparbrickor i botten på volvos maskiner, men det är vanligt på andra märken, så han menade att det inte kunde vara en auktoriserad volvoreparatör som har renoverat motorn tidigare, och det får jag nu lida för. <br />
Ja det går upp och ner på livets bergochdalbana.</p>

<p><b>Söndag 20/7-03: </b><br />
Guppigt värre min bäste herre. Vi gör två-tre knop, ström och vind emot, ingen sömn hoppeti hopp hoppeti hopp, och som omväxling dimma. <br />
När jag tände däcksbelysningen för att ta ner seglen inatt, landade flera vildvittror på båten, dom var borta på morgonkvisten. Dom hade det nog besvärligt i dimman och utan vind. Vinden kommer tillbaka vid elvatiden och har med sig solen (soldis) så det blir till att läsa Wallander i brunnen Vinden avtar igen, och det är åter stiltje till natten.</p>

<p><b>Måndag: </b><br />
Morgonens temperaturrapport: I vattnet 19,8 grader och i luften 23,2 kl. 10.30. Vind ca 1.2 ms och jag försöker att få genackern att stå, men det är svårt i dyningen, skulle behöva ett par ms. till. <br />
Senare när vinden hade kommit tillbaka och genackern skulle ner blev det rena kalabaliken i Bender. Om inte K-O hade satt upp stödlinor ovan mantågen, hade jag antagligen gått på utsidan, visserligen med livlinan kopplad, men det säkraste är nog att två pers när man ska ha upp och ner den. <br />
Just nu är det perfekta förhållanden, 6-7 ms och ca 5 knop mot mål. Eftersom solen lyser, passar jag på att träna med sextanten, men det var inte det lättaste att få ner solen till horisonten när vi far fram som en gallopperande sjöhäst. Eftersom vi nu har kommit halvvägs blev det pannkakor till lunch. <br />
Jag vet inte vad det är för fel på mej, just nu skiner solen, havet är platt och vi går mot målet, men jag har sådan hemlängtan att jag vet inte vad jag skall ta mej till. Att laga mat till sig själv, äta själv diska segla navigera ensam är så förbannat tråkigt att det överskuggar denna fantastiskt fina segling. Det verkar som jag bara kan vara ute tre fyra dagar innan jag vill i hamn igen. Det var ingen trevlig insikt, men så är det i alla fall. Var tvungen att ta en depressionspunch, och det fungerade. <br />
Elof gillar inte konkurens han trasslade in sig i dörjen, så det blev ett herve av västa sort att reda ut. Sitter nu och läser i brunnen efter en middag på stuvade potatis och någon kryddig korvmodell, nersköljt med en pilsner. Jag har ännu inte köpt någon öl, utan det finns kvar av dom som Martina och K-O tog ombord hemma, men det blir inte mer än ett par i veckan, kanske går det fler på värmen.</p>

<p><b>Tisdag 22/7-03: </b><br />
Dåligt med vind hela natten, i morse gjorde vi tre knop genom vattnet, men bara noll komma fem över grund, otroligt segt. Morgonens vatten och lufttemperatur klockan 0930 är 20,6 grader i vattnet och 23,4 i luften.<br />
Just nu forsar vi fram i 2 knop, vilket betyder om vi håller denna farten hela vägen, har vi yttligare 14 dagar innan vi är framme i Horta, om vi hade kunnat hålla rakt på, vilket vi inte kan just nu. Underbart väder, mördande tråkigt! Bakade ett par rågsiktskakor för att bryta tristessen. JAG VILL HEM! Detta var tveklöst det dummaste företag jag givit mej in på. Jag hade hellre kört en Trabant med trasig växellåda över hela Amerikanska kontinenten, eller isolerat en vind under semestern, än att sitta här ensam som en eremit, för då kan man ju komma hem till kvällen i alla fall, och kanske få betalt också. (men få nu inga ideér Christer) <br />
Här är så långtråkigt att jag mår dåligt. Riggade upp hängmattan i sittbrunnen, tog en gt och en pocketbok till tröst. Detta skulle kunna vara en underbar resa med värme och sol och ett platt hav, en smekande bris för oss sakta framåt, medan solen sakta sänker sig akter om oss, men av någon anledning är jag alldeles för stressad för det här livet, eller är det ensamheten?<br />
När solen gått ner fick vi sällskap av ett tiotal delfiner, men dom tyckte nog att vi seglade för sakta, för dom stannade bara 10-15 min. En enastående fantastiskt stjärnklar himmel, breathtaking!</p>

<p><b>Onsdag: </b><br />
Äntligen verkar det som motströmmen håller på att släppa taget, vi loggar visserligen bara 4 knop, men hoppas på bättre dygnsdistanser än i går då vi seglade 69nm, men bara 56nm mot mål! <br />
Dagens temperaturrapport; 28,3 grader i luften och 22,6 i vattnet. En strålande morgon. Vi har fått lite<br />
vind också så vi sjösätter Elof, och gör ändå drygt 5 knop. Nu lever livet igen. Ändrat kursen lite för att komma nära Flores och Corvo för att ev. kunna få telefonkontakt med hemmet. <br />
Sitter i brunnen i min nyinköpta hatt och ett par shorts och käkar choklad och dricker rompunch av kivi apelsin<br />
nektarin och blodgrape samt läser Turstens "tatuerad torso", medan solen sakta går ner över ett gnistrande platt hav, och vi loggar 4 knop. Det är svårt att tänka sig ett angenämare sätt att segla. Jag undrar om det är<br />
Tonys fel att jag har börjat gilla mörk rom? <br />
Delfinerna var tidigare i dag så jag tror att jag fick några att fastna på plåten.</p>

<p><b>Torsdag 24/7-03: </b><br />
Morgonens temp.rapport kl. 0950. Ute 22,7 vattnet 23,4 och inne 25,4. Det "blåser" 1,5-2 knop och slöfocken är uppe så med hjälp av strömmen rör vi oss med den hiskerliga hastigheten av 2 knop, så det kommer att bli yttligare en döddansaredag då jag kommer att klättra på skotten av ren frustration för att det går så långsamt!! Jag har bränsle så att jag kommer fram, nu fattas det bara en fungerande motor också.<br />
Det är 30 grader i pentryt, och jag ställer mej och bakar bröd! Ibland undrar man... <br />
I dag såg jag en liten sköldpadda (ca 25-30 cm) trodde först att det var en stor brännmanet, och för andra dagen i rad såg jag ett stort väle som måste ha drivit hit ut från nordamerika, men jag iddes inte att försöka kryssa upp i den lätta vinden, speciellt inte i dag när slöfocken drar. Såg även delfiner som hoppade på avstånd.</p>

<p><b>Fredag: </b><br />
Lite orolig sjö, så vi försöker med utspirad genua och gajad stor men det rycker för mycket i grejorna, så vi återgår till vanlig segling igen. Detta har varit en fantastiskt fin seglardag, äntligen porlar det om båten, vi går väl inte närmaste vägen, men nu känns det som vi rör oss i alla fall. Drygt tio dygn i sjön nu så nu vill vi i hamn fort som ögat.</p>

<p><b>Lördag 26/7-03:</b> <br />
Undrar om Anna och Bertil har blivit lyckliga föräldrar ännu? Efter nattens regnbyar blev det en 90 gradig vindkantring till vår fördel så nu har vi rätt kurs, med vinden in om babords låring, det är lite skvalpigt så det rister i grejorna, men sjön lägger sig nog om ett par timmar. <br />
När jag i morse stod och tittade i kölvattnet, dök det upp en sköldpadda, som vi antagligen hade seglat över, men den sov ändå för jag tyckte att jag hörde Skalmans mat och sovklocka. Dagen är räddad, den första sjöfågeln sedan Newfoundland har siktas idag ( om man inte räknar vildvittrorna ) och sedan en sköldpadda och alldeles nyss en val som dök. Jag såg att det blåste så jag stack ner efter kameran, men det var svårt att se i den krabba sjön, så då tog jag kikaren i stället, ett blås till sen dök han, och visade upp hela sin magnifika stjärtfena, oj oj oj otroligt! <br />
Vi ålar oss fram som en berusad anakonda, samtidigt som vinden mojnar och sjön sakta lägger sig. Står och kikar på ett flygplan som rör sig väldigt fort och misstänker att det är ett militärt plan, när det försvunnit och jag säger för mej själv "ja fort gick det i alla fall" då hörs en smäll som från en kanon, och då förstår jag vad dom tidigare kanonsmällarna kommer ifrån. Det måste ha varit överljudsbangen vi hört.<br />
Lördagar är lögardagar, så idag har vi städat diskat svärtat kaminen samt handtvättat två par shorts samt ett linne.</p>

<p><b>Söndag: </b><br />
Ligger i stiltje ca 15nm. syd Flores, och har lyckas att få telefonkontakt med ett par lyckliga nyblivna föräldrar till ett gossebarn samt till Ia, och det kändes bra. Tog halva dagen innan vi fick någon vind, men då kom den från det håll vi skulle, men hellre kryss i svag vind än stiltje. Hetaste dagen hitills 30,4 grader.</p>

<p><b>Måndag 28/7-03: </b><br />
Kryss i lätt vind som dör ut kl. 10.30. Vad gör man? Det är bara 70nm. till Horta på Faial. Hade jag haft motor så kunde jag vara framme om 12 timmar. Kl.15.00 rör oss med två knop, seglar eller driver det är frågan. Konstigt nog får jag inget nervöst sammanbrott av den långsamma seglingen, har väl resignerat. <br />
Kl. 22 dör vinden helt och vi ligger bara två nm. utanför Faials sydkust.</p>

<p><b>Tisdag: </b><br />
Kämpar hela natten för att fånga varje liten pust och vid kl.10 ligger vi alldeles utanför flygfältet. Vi driver sakta in mot den klippiga kusten, så jag plockar fran ankaret som är stuvat i salongen samt kopplar det till ankarkättingen. När vi är mindre än 50 meter från klipporna startar jag motorn och kör sakta ut några hundra meter. Efter någon timma får jag göra om proceduren. Ligger och gungar ett tag till så kommer det lite vind och vi lyckas att tjäna någon sjömil när tidvattnet stoppar upp oss, men vi ligger iallafall inte nära klipporna<br />
längre. Till slut kommer det vind, rakt i nosen, men det gör ingenting. Efter ett par timmars kryss kunde jag ta ner seglen utanför hamnen och segla in på bara riggen. Startade motorn för att stoppa upp båten 30m. från kajen. Efter att ha klarerat in gick jag upp och tog ut pengar och köpte olja som jag hällde på motorn innan jag gick in till min tilldelade plats. <br />
Puh det var ett kämpigt dygn, otroligt härligt att vara i hamn! </p>

<p><a href="http://www.bikt.com/go/newfoundland_horta.html" target="_blank">Alla bilder till denna loggbok finner ni här!</a></p>
		
				<div class="postFooter">
					<p>Skrivet den 12 augusti, 2003 klockan 12:04</p>
					<p><a href="http://www.protocol7.com/go/archives/001182.html">Länk till denna post</a> | Denna post har 4 kommentarer</p>
				</div>
			</div>
		</div>
	
	</div>
</div>

<div id="rightCol">
	<a href="../loggbok.html">Tillbaka till loggboken</a>
	<div class="arkiv">
	<h1>Arkiv</h1>
	
					<a href="http://www.protocol7.com/go/archives/2003_10.html">oktober 2003</a><br />
					<a href="http://www.protocol7.com/go/archives/2003_08.html">augusti 2003</a><br />
					<a href="http://www.protocol7.com/go/archives/2003_07.html">juli 2003</a><br />
					<a href="http://www.protocol7.com/go/archives/2003_06.html">juni 2003</a><br />
					<a href="http://www.protocol7.com/go/archives/2003_05.html">maj 2003</a><br />
		
	</div>
</div>

</body>
</html>
