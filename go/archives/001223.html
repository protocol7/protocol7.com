<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=iso-8859-1" />
<title>Loggbok</title>
<link rel="stylesheet" href="../style.css" type="text/css" />
</head>
<body>
<div id="content">
	<div class="blog">

		<div class="blogbody">
			<div class="post">
				<a name="001223"></a>
				<h1>Azorerna - Irland - Skottland</h1>
		
				<p><a href="http://www.bikt.com/go/delgada_irland.html" target="_blank">Alla bilder till denna loggbok finner ni här!</a></p>

<p><b>Måndag 25/8-03: </b><br />
Lämnar Ponta Delgada klockan 11.45. Efter att ha haft en underbar semester tillsammans med min Ia i fjorton härliga dagar är det dags att dra vidare. Sedan vi hade ätit frukost på hotellet och tagit adjö gick jag ner och gjorde båten sjöklar, handlade färskvaror och klarerade ut och lämnade Ponta Delgada med tidvattnet. Strax norr om den nordligaste punkten på San Miguel såg vi två späckhuggare. Vi går för maskin hela förmiddagen men får lite vind mot kvällningen. 581 nm. till den första Waypointen som ligger på 47°00 N 20°00 W för att fånga in golfströmmen och slippa att dras in i Biscaya. Stekte upp 6 hg. köttfärs. (köttbullar och pannbiffar till pålägg) </p>

<p></p>

<p><b>Tisdag: </b><br />
Såg en båt på avstånd kl. 03.00. Kylen fortsätter att konstra. Den gröna lampan är tänd hela tiden och den gula och röda blinkar varannan gång 1 blink i sek. Barometern faller, sjön stiger, vinden ökar men vi lyckas ändå hålla bra fart och hyfsad riktning även om båten beter sig som en korkskruv. Kylskåpet har äntligen kommit igång igen efter ett dygn. Såg en stor tanker på avstånd akter om oss. Tur att sikten är bra, för här går en stor farled tvärs oss. Vi går fram som en ubåt ibland när vågorna bryter från för till akter. SB kojen är dyngsur (jag med). Efter en rejäl regnskur vred vinden, så nu har vi pinkryss i den upprörda sjön och 1 knop motström så det går sakta över grund, men hyfsat genom vattnet. </p>

<p></p>

<p><b>Onsdag 27/8: </b><br />
Allt är segt. Jag har åkt på en kraftig diarré och känner mej orkeslös som ett nyfött barn. Motströmmen gör att det känns som att segla i sirap. Det är grått och småregnar. Dagens enda ljuspunkt hitills är dagens brunch, pannkakor med sylt och grädde på sprayburk. Disträ, jag? Jag skulle programera in tre nya WP. i navigatorn, men tyckte att jag fick in reflexer på bildskärmen. Gick då upp för att lägga en sittkudde för fönstret i sittbrunnen. När jag ändå var i brunnen passade jag på att trimma seglen. Och såg då att en låsring såg lite böjd ut på storskotet. Ner och hämta en polygrip och fixa ringen. När jag lade tilbaka polygripen, blev jag sugen på ett par kalla pannkakor. Efter pannkakorna var syltburken slut, så jag gick upp för att sänka den i havet ( ny bostad? ) Lite segeltrim, sen ner och diska och hänga lakan på tork i ruffen. Nu var det dags för ett nytt anfall och en stund på muggen. Det låg en dålig bok framme som jag hade börjat på, så jag satte mej att läsa en stund. Nu var det dags att kolla horisonten runt igen efter något liv ( en sjöfågel ) och yttligare lite segeltrim. När jag kom ner igen kom jag ihåg att jag skulle lägga in några nya Waypoints i navigatorn. Det kan ta ett tag att göra vissa saker ibland. Gråväder hela dagen. </p>

<p></p>

<p><b>Torsdag: </b><br />
Startar motorn kl. 06.00 i stiltje och regn. Två timmar senare seglar vi för Genua och stor för sb. halsar, men regnet fortsätter. Utetemp. 17,6° smul sjö men en del dyning. Det känns frustrerande att behöva kryssa mot dyningen som stannar upp oss för varje våg. Just nu under 4 knop, och jag som trodde att det skulle vara västanvind hela vägen. Just nu ligger vi upp mot Grönland. Och nu Portugal. Vågorn är minst 100 meter långa och väldigt respektingivande. Jag skulle vilja kategorisera detta sättet att färdas på som långsamt, obekvämt, ensamt och tråkigt över långa sträckor. Inget jag vill rekomendera med andra ord. Kortare sträckor på under ett dygn, är något helt annat. Snackade på VHFen med en båt som passerade, och han sade att lågtrycket var stationärt. Så vi får väl försöka att sega oss igenom det, trots 45° fel till ideallinjen och bara tre fyra knop i den höga sjön. </p>

<p></p>

<p><b>Fredag 29/8: </b><br />
En jobbig natt som läggs i det bakre arkivet. ( inte värt att minnas ) Jag kör fortfarande utan att ha revat trots att vinden är mellan 10-14m/s, annars får vi aldrig upp farten mellan vågorna. Men det sliter hårt både på material och personal. I går kliade det i min högra handflata, min mamma brukar säga att det betyder att man skall träffa någon. Och kliar det i den vänstra, betyder det att man ska få pengar. Jag tänkte på det i går och log vid tanken att jag skulle få besök härute. Men faktum är att nu när jag tänker på det ( för idag kliade det i den vänstra hanflatan ) så talade jag ju faktiskt med en person igår via VHFen. Om det stämmer, så kommer väl det in massa pengar på mitt konto idag. När jag för en stund sedan skulle kolla fisklinan, dyker det upp någonting som såg ut som en magnumsäl 15m akter om båten. Den tittade på mej med stora ögon, men försvann innan jag hann fatta vad det var. Efter en stund dyker han upp igen lite längre från båten och jag kunde konstatera att den hade en stor ryggfena, så någon säl var det i alla fall inte. Den var ca 5 m. lång och följde oss 15-20 min. Den var bara uppe några sekunder åt gången, men jag uppfattade inget blås. Kanske att den fastnade på plåten? Har nu haft kryss i två dagar och långsam framfart, tack vare att man dunsar in i vågen och stoppar upp. Biefekten är att när jag seglar så här långsamt får jag ingen laddning till kylen och radarn. </p>

<p></p>

<p><b>Lördag: </b><br />
Kl. 00.10 mötte vi en båt, vi hade inga lantärnor tända endast blixtljuset (det drar mindre ström) Vinden har skrotat ca 20° så nu ligger vi bara 10-15° från ideallinjen och har fått lite bättre fart. Kl.02 mötte vi yttligare en båt på vår lovartsida, och eftersom vi lutade 20-25° så syntes den inte på radarn. Radarvågorna måste gått över den! Puh! Fockskotet släppte från vinchen, och rappade ut, så jag fick gå upp på däck och hämta hem skotet igen i den kuperade terängen, det blåste ca 15m/s. Det påminner starkt om att rida in en vild mustang. skildnaden är bara sjöarna som forsar över en. Nu vill jag väl inte påstå att jag brukar rida in vildhästar, men jag har sett hur dom gör på tv.<br />
Dygnsetapp 102 nm. utetemp. 19,2´ solsken 10 m/s fart drygt 5 knop kvar till wp 192 mn. Tredje gången gillt! I dag såg jag ett rött väle nere i lä, så jag tänkte att ta upp det och se operationen som en räddningsaktion, en nyttig övning. Jag fick mycket riktigt tag i välet med båtshaken, men orkade inte lyfta ombord det. Tampen och välet var fullt med långhasar. Först trodde jag att det var bläckfiskar eller maneter, men det var långa maskliknande djur som klistrar sig fast som blåmusslor i ena ändan, och som har ett "huvud" som en mussla i andra ändan. Dom är vattenfyllda, så vikten var nog 50-60 kg. Eftersom det var ett "räddningsuppdrag" ville jag inte släppa taget, utan lyckades att nå kniven och kunde skära loss så mycket att jag kunde säkra välet med en ny tamp. Efter att ha fått bort det mästa av klegget hängdes den nya fendern upp på akterspegeln, risken är väl att det kommer att lukta bäver ett tag. Fortfarande mycket hög och brytande sjö. Väldigt tung segling, men solen skiner ofta och vi har ganska hyfsad kurs. Tack vare att det har blåst bra från samma riktning dom senaste dagarna, bygger sjön upp sig.<br />
Hoppas på en vridning snart, annars måste nog både båten och jag in på vilohem. </p>

<p></p>

<p><b>Söndag 31/9: </b><br />
Startade upp järngenuan kl. 05.45 eftersom vinden inte orkade fylla seglen i vågdalarna. Vi körde i två timmar och försöker segla igen, men det är knixigt och det går verkligen inte fort. Kan man få lov att önska sig ett vindvrid snart, så att man kan sätta kurs på dom Britiska öarna! Vinden är alla tiders men den kommer ifrån fel håll!! Onsdag, torsdag, fredag, lördag och även idag söndag, har vinden kommit från samma riktning! Detta spräcker mitt tidsschema om inget drastiskt snart händer. Eftersom vind och ström krockar blir vågorna så uppkäftiga. Jag hoppas att du ber för goda vindar Mimmi för jag tror att du har tumme med han däruppe. Hade jag inte varit ateist skulle jag ha försökt själv. Jag är så frustrerad att tårarna kommer. Men det hjälpte inte heller, så jag tog till specialknepet, en romtoddy och en deckare! Gjorde ett slag österut ett par timmar men slog tillbaka norrut, för att komma till 47:de breddgraden och golfströmmen. </p>

<p></p>

<p><b>Måndag: </b><br />
Tyckte att genuan såg slapp ut på förstaget, så jag gick upp och kollade och såg att en m8 bult hade lossat i bottensvirveln. Jag satte dit en ny, men jag kanske skulle ha haft locktight på? Såg också att resten av teaken på peket hade slitits bort, kanske lika bra det? Fick skölja av brallorna med färskvatten efter arbetet där framme. Kryss, kryss, kryss, Putte kock skulle inte kunna kryssa mer än vad vi har gjort denna resan.<br />
Detta är 6:e dagen som vinden kommer från nordost, jag får vara glad om jag hinner hem till jul. Den 26 sept. var mitt mål, och den 18 sept skall brossan mönstra på för resa hem via Caledonian kanal. Men att hinna upp till kanalen till den 18:de ser svårt ut. Hansa Visby från Monrovia passerade oss på två kabellängders avstånd och jag tog kontakt på VHFen och kapten berättade att dom gick med bananer från Sydamerika till Zeebrügge och att vind och väder är stabilt ända till den Europeiska kontinenten! Hur kul är det? Kl.13 går det inte att segla mot vinden längre då det bara blåser ca. 3-4 m/s. Sjögången är för hög, så vi startar upp motorn ett tag. Bra för laddningen också. Försökte att segla igen efter ett tag, men det går inte att segla i 4-5 m/s i alla uppförsbackar och vinden i näsan. Halvvind går bra, men jag har redan varit på Island och in i medelhavet vill jag inte nu. Står och säger fula ord, när jag hör och ser en val kranbalkvis om styrbord. Han försvann och jag fortsatte att försöka få fart på skutan, när han andades två meter ifrån mej. Jag såg rakt ner i ett rektangulärt ändningshål, valen var längre än båten!! Jag hoppade nog en halvmeter, sen sprang jag ner efter kameran, men han tog bara ett varv runt båten innan han försvann. Tyvärr fick jag inget kort på herr Magnum. </p>

<p></p>

<p><b>Tisdag 2/9: </b><br />
Motorgång, vinden har rymt och sjön lägger sig. 1030 mb. och 16,9°. Mitt inne i ett högtrycksområde, vackert väder men ingen vind. I dag har motorn gått från kl. 10.00- 18.00, sjön har lagt sig och vi seglar i 2,5 knop bara ca 15° från leyline. Har fyllt på den Kanadeniska dieseln från två dunkar, och har två kvar (40 lit.) Båda förseglen är väldigt slitna i underliket efter friktionen mot mantåget. Hoppas att dom håller tills vi kommer hem. Eftersom det har varit så lugnt idag, har vi lyckats att baka två brökakor. Rågsiktet fick gå på utsidan sedan det hade börjat mögla. Passade även på att duscha nu när det fanns varmvatten och sedan laga varm mat! Den första varma middagen hittills. Gårdagen var en depparedag, men idag när vi har kört med motorn åt rätt håll, känns det betydligt bättre. Firardags! </p>

<p></p>

<p><b>Onsdag: </b><br />
Vackert väder, smult vatten, laber bris, rätt riktning, Livet leker igen! Vinden ökar och vrider mot S.O. (tack) bra fart, so far so good. Vinden fortsätter att öka, så vi revar och seglar med vinden in om låringen. Slingrigt värre. Vindrodret är nog lite för litet, så man måste reva mer än man önskar. Men hellre tar vi det lite lugnare och sparar på grejorna. Det börjar ta på materialet både här och där. Men nu är det bara några dagar kvar till Irland, och sedan är det bara dagseglingar upp till Caledonian.Där mönstrar brossan förhoppningsvis på, och sen är det bara Nordsjön kvar och då är vi två man. Men vi tar en dag i taget. </p>

<p></p>

<p><b>Torsdag 4/9: </b><br />
Den som kom på ordet kuling, måste ha en bisarr typ av humor! Härute är det absolut inte kul. En kämpig natt med handstyrning i 6 timmars perioder, och två timmar vila, tar musten ur den starkaste (alltså mig) Red sun in the morning, sailors warning. Det stämde till punkt och pricka idag. Det var en väldigt röd gryning i morse och vi har haft kuling precis hela dagen. Jag har suttit fastsurrad i min flytoverall hela dagen i regn och rusk för att hjälpa till när vindrodret inte orkar hålla båten på rätt kurs. Har varit nere två gånger för smörgås och toabesök. Sjön har varit gigantisk ibland, och ur en upphinnande våg kom det en pingvin farande som skjuten ur en kanon. Det var naturligtvis inte en pingvin, men det såg så ut. Troligtvis var det en stor fisk med stora utspärrade sidfenor. En stor tonfisk kanske? </p>

<p></p>

<p><b>Fredag: </b><br />
Kl. 02.00 dog vinden ut helt och två timmar senare kom den med förnyad styrka 180° från den förra riktningen och regnet öste ner. När jag höll på att joxa med seglen i natt såg jag ljusen från en stor båt ganska nära, men regnet var så tätt att ljusen bara försvann! Har sovit ett par timmar nu på morgonkvisten, så nu kämpar vi vidare mot Irland och Cork. 230 nm. kvar 11m/s 11,1°c. Har börjat med fiberstället! Tack, äntligen perfekta förhållanden! Solen skiner igen, halvvind ca. 8 m/s, rätt kurs och bra fart ca. 6 knop. Sjön är fortfarande lite upprörd, men jag tror att den lägger sig lite så småningom. Kan man få lov att beställa detta vädret ett tag tack. Tyvärr var mitt antagande lite väl optimistiskt, sjön har byggt upp sig under dagen. Vinden ligger och pendlar mellan 10 och 12 m/s men det är betydligt mer i dom återkommande byarna. Ett tag seglade vi i 8 knop, men trots att vi har revat far vi fram som ett lokomotiv. Ibland lutar båten i 45° när vi får en surf i sidan. </p>

<p></p>

<p><b>Lördag 6/9: </b><br />
Gårdagen var nog en av dom snabbaste resorna hitills. Det skall bli intresant att se dygnsetappen kl. 11 45. Vinden mojnar nu på morgonen, men sjön är fortfarande ganska hög, (ca 4m.) men vi kan fortfarande hålla kursen och hyfsad fart än så länge. Dygnsetappen var 133 nm !! Hade ett gäng delfiner som dansade runt båten. Det är svårt att inte bli glad när man ser deras energi när de pilar fram och åter under båten. Hörde att det var gale varning i området, så när farten sjönk under 3 knop, var det dags att starta motorn, för att hinna i hamn innan det blev busväder. Under natten hade jag sällskap med lekfulla delfiner igen. Det var fantastiskt att se dom fara fram som lysande vålnader under vattnet, för det var sådan mareld att det såg ut som dom hade en sprutande champagnebutelj inmonterad. Man såg deras kölvatten i flera sekunder. Dom följde med mej ända in i hamnen, ja det var en upplevelse jag nog aldrig glömmer. Om jag inte hade haft tillgång till dom elektroniska sjökorten och radarn vore det dumdristigt att gå in i denna trånga hamn när det är bäcksvart (tack Janne J) men nu gick det fint trots tidvattnet. Hittade en ledig plats vid en flytbrygga som jag lade beslag på och kl. 06 00 var vi förtöjda. </p>

<p></p>

<p><b>Söndag: </b><br />
Kl. 09.00 vaknade jag åt att några män höll på att förhala min båt för att få plats med en mindre fiskebåt. Eftersom jag inte kunde somna om, gick jag upp på byn Crosshaven och handlade lite färska grejer till frukost. Förhalade sedan båten i ösregnet till Cork Royal Yath Club´s flytbryggor. Där fanns det tillgång till både el och vatten på bryggorna, samt utmärkta duschar och toaletter i huvudbyggnaden. Där fanns också både pub och restaurang. Allt hade varit perfekt om det inte hade varit så långt till Cork. Men det var nog inte meningen att jag skulle in till Cork idag, för jag missade bussen tre gånger av olika anledningar. Men det gjorde egentligen inget för vad skulle jag där att göra på en söndag i ösregnet? </p>

<p></p>

<p><b>Måndag 8/9: </b><br />
Vaknade sent (08.30) och kände mej stel som en u-balk, men mjuknade upp lite i en varm dusch. Jag hade nog sovit hårt och obekvämt. Tog en tidig buss in till Cork (40 min. och 4 euro) och intog min frukost på ett café. Spankulerade runt i sta´n hela da´n. Väl hemma igen fortsatte jag att äta vidare på den lasangen som jag köpte igår (1kg. till extrapris) bara att värma i ugnen, inte så gott kanske men bekvämt. En kvällspromenad för att posta vykort avslutade denna måndagen. </p>

<p></p>

<p><b>Tisdag: </b><br />
Tvagning och frukost, sen var det dags att göra sjöklart och kolla olja och vatten både på motor och batterier. För att bunkra diesel måste man skeppa ombord den i dunkar, eftersom deras diesel var uppe på land. 150 liter diesel bytte ägare och det var inte lätt att för den branta rampen köra ner bränslet till bryggorna nu när det var lågvatten, men det gick med mer tur än skicklighet. Kl. 10.45 lämnar vi bryggan med tidvattnet. Vi får mer och mer vind akterifrån och länsar med bara genuan med god fart. Hon är lite svår att hålla på kursen pga. upphinnande vågor, hon vill gärna skära när trycket blir för stort på genuan, då vindrodret är i minsta laget. Jag kan naturligtvis reva, men väntar ett tag till. Fick allt reva till slut. Kl. 22.45 var det nära en kollision med en fiskebåt som inte syntes på radarn och som uppenbarligen inte kunde se någonting ut med sina starka strålkastare i regn och kuling. Så vi fick gippa för att inte krocka. Inte kul under dom förhålladerna! </p>

<p></p>

<p><b>Onsdag 10/9: </b><br />
Ännu en kämparnatt med kuling och hög sjö, samt mycket trafik, puh! Sjön avtar lite i och med att vinden vrider till nv. Väldigt starkt tidvatten. Just nu motorseglar vi i 9m/s och gör 2,5 knop. Jag misstänkte att denna biten skulle bli jobbig, bara jag orkar. Det hjälper att gnälla ibland, tidvattnet vände och sjön lade sig. Vi forsade fram i 8 knop sista biten och nu ligger vi förtöjda ( kl.24 ) i den största marina jag sett. </p>

<p></p>

<p><b>Torsdag: </b><br />
Det känns bra att vara i hamn nu när det snackas om galewarning på VHFen hela tiden. Marinan som är Irlands nyaste och största ligger i Dun Lagghaire strax syd om Dublin. Vi kom till Dublin via tåg och gjord en fransysk visit på några timmar, där halva tiden tillbringades på puben! </p>

<p></p>

<p><b>Fredag 12/9: </b><br />
Båtservicedag. Tejpade segel, packade om toapumpen, skiftade skot och gjorde sjöklart. Lämnade marinan med tidvattnet kl. 18.30, inte utan en viss oro, eftersom det var gailwarnings i området. Än så länge blåser det bara ca 10-12 m/s sydligt, som bär oss snabbt och mjukt norrut. Det mjuka övergår så småningom till lite mera Hawaii, men det går rätt bra hela natten, trots ca 12-15 m/s. </p>

<p></p>

<p><b>Lördag 13/9-03: </b><br />
Angör Bangor marina i 18 m/s vid 15-tiden. 103 nm. på ca 21 tim är bra. Efter ett par timmar på rygg, går jag upp och kollar in den jättefina staden Bangor, som ligger strax sydost om Belfast i Nordirland. Väldigt fina grönområden och parker med springbrunnar och fontäner, vackra planteringar och mycket fint ordnat för barn med stora lekplatser och bassänger, och en strandpromenad som inte går av för hackor. </p>

<p></p>

<p><b>Söndag: </b><br />
Efter morgonduschen och innan frukosten färskvattenvaskades hela båten, som hade blivit alldeles kladdig av salt. Tänkte att ta bussen in till Belfast, men den gick så sällan att jag struntade i det. Kl. 15.00 lämnade vi Nordirland för Skotland i lätta sydliga vindar. </p>

<p></p>

<p><b>Tisdag: </b><br />
En tidig dusch och sedan en härlig promenad i den totala tystnaden från människor. Endast fåglarna och dom otaliga kaninerna var vakna förutom jag, underbart avkopplande för både kropp och skäl. Efter att ha tankat 88 liter diesel klarerat ut och sagt adjö till mina danska vänner, lämnade jag denna lugna plats kl. 13.16, för att ha maximal medström så långt som möjligt. Ingen vind, så det fick bli motor igen. Allt gick bra tills sjökortet tog slut, mörkret var kompakt, en regnby störde radarbilden, och det var det enda ställe där det var trångt och kraftig ström. Att använda strålkastaren var förkastligt eftersom regnet och diset reflekterade ljuset. Med andra ord, jag var ganska nervig! Vi kom igenom, men jag får nog aldrig reda på hur nära det var att jag satte båten på grund. Ett par timmar senare var det också lurigt när jag inte hittade slussen eller någonstans att lägga båten, men hittade till slut en segelbåt som jag lade mej utanför, efter precis 10 tim. </p>

<p></p>

<p><b>Onsdag 17/9: </b><br />
Det börjar blåsa rejält under natten, så båten jag ligger utanför vill flytta på sig kl. 07.00, så jag tog hans plats. Kl. 09.00 slussade jag in tillsammans med två fiskebåtar, genom att ligga utanpå den ena. Ovanför slussen finns det en bassäng där vi fick vänta på att en större passagerarbåt skulle passera. Jag hade lagt mej utanför en mindre passagerarbåt, men fick förhala till ett litet hål på 11m. För att den större båten skulle få svängrum i bassängen. Det var ett ett prov på sjömanskap i den högre skolan i den 15m/s starka vinden, och det lyckades med hjälp av bla. slussvakterna. Puh, det var många puh det senaste dygnet, men nu är jag i alla fall inne i kanalen. Neptunes staircase passerades på utsidan av Peter Quayle´s PDQ, som en extra fender tyckte han. Vi tackar och bockar. Så nu väntar vi här på broder Roger, som kommer på fredag. Fick lift ner till Fort William med Peters son Al. Väl där kollade jag lite tågtider för bror min, samt handlade lite käk. Skulle också in på nätet tänkte jag, men det var upptaget på dom ställerna som hade nätuppkoppling, så jag tog bussen hem igen. </p>

<p><br />
<a href="http://www.bikt.com/go/delgada_irland.html" target="_blank">Alla bilder till denna loggbok finner ni här!</a><br />
</p>
		
				<div class="postFooter">
					<p>Skrivet den 16 oktober, 2003 klockan 10:25</p>
				</div>
			</div>
					<div id="comments">
				<h2>Kommentarer</h2>
								<p>Tyvärr har måndagen den 15/9 kommit bort i hanteringen, men jag skall försöka att lösa det till nästa och sista omgången av loggboken, med hjälp av Jenny. Bilderna är på g.</p>
				<p class="blogFooter">Skrivet av Dolle,  oktober 27, 2003 02:56 EM</p>
				
			</div>
			<div id="postComment">
				<h3>Skriv en kommentar</h3>
			
				<form method="post" action="http://www.protocol7.com/mt/mt-comments.cgi">
				   <div>
					<input type="hidden" name="static" value="1" />
					<input type="hidden" name="entry_id" value="1223" />
					<p>
						<label for="author">Namn:</label>
						<input id="author" name="author" />
					</p>
					<p>
						<label for="email">e-post adress:</label>
						<input id="email" name="email" />
					</p>
					<p>
						<label for="url">Hemsida:</label>
						<input id="url" name="url" />
					</p>
					<p>
						<label for="text">Kommentar:</label>
						<textarea id="text" name="text" rows="10" cols="30"></textarea>
					</p>
					<input type="submit" name="post" value="Skicka" />
				    </div>
				</form>
			</div>
		
		</div>
	</div>
</div>

<div id="rightCol">
	<a href="../loggbok.html">Tillbaka till loggboken</a>
	<div class="arkiv">
	<h1>Arkiv</h1>
	
					<a href="http://www.protocol7.com/go/archives/2003_11.html">november 2003</a><br />
					<a href="http://www.protocol7.com/go/archives/2003_10.html">oktober 2003</a><br />
					<a href="http://www.protocol7.com/go/archives/2003_08.html">augusti 2003</a><br />
					<a href="http://www.protocol7.com/go/archives/2003_07.html">juli 2003</a><br />
					<a href="http://www.protocol7.com/go/archives/2003_06.html">juni 2003</a><br />
					<a href="http://www.protocol7.com/go/archives/2003_05.html">maj 2003</a><br />
		
	</div>
	
</div>

</body>
</html>
