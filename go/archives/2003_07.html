<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=iso-8859-1" />
<title>Loggbok</title>
<link rel="stylesheet" href="../style.css" type="text/css" />
</head>
<body>
<div id="content">
	<div class="blog">

			<div class="blogbody">
			<div class="post">
				<a name="001165"></a>
				<h1>Reykjavik - Newfoundland</h1>
		
				<p><a href="http://www.bikt.com/go/reykjavik_newfoundland.html" target="_blank">Alla bilder till denna loggbok finner ni här!</a></p>

<p><b>Måndag 23/6-03: </b><br />
Efter frukost ombord fyllde jag upp färskvattentanken. Tankbilen kom ner till kajen kl. 8.30 ( jag fick ett telefonnummer av grannbåten som Mimmi ringde i går) fick ombord 142 liter inkl. 50 l. i en dunk. Priset blev 4.426:- och jag gav honom en 5000:- sedel, men han hade ingen växel, så han fick behålla mellanskillnaden. Jag var tacksam att ha fått diesel överhuvudtaget, och så var den ju billig också: 31,17:-/lit. Islänska kronor. Sen gick jag upp och handlade samt till posten där det låg ett välkommet paket från Östmans. (Hade ni fått inside information?) Jag hade fortfarande några kronor kvar, så jag gick upp och handlade ett par Islänska rågbröd, de godaste jag smakat.Nästan att man vill importera det till Sverige när man kommer hem.<br />
Tamparna i land släpptes kl. 10 45. Vilken befrielse! Inte för att jag har något emot Reyjkavik, tvärt om, utan för luffaren i mej ville iväg.<br />
Vinden var svag, och det passar bra att gå för maskin för att få ner nivån lite i tanken så det inte ska läcka ur manluckan ner i kölsvinet.<br />
Mitt i bukten såg jag tre små valar, eller stora delfiner, strax bakom båten. Sätter seglen och seglar med lugnt hav rakt in i solnedgången, med en Ernie i sittbrunnen, det kunde börja sämre! <br />
Mot kvällen ökar vinden mer och mer, och vi revar mer och mer, men håller en mer sydlig kurs än önskat.</p>

<p><br />
<b>Tisdag: </b><br />
Vi har nu haft över tolv timmar kuling oftast över 20 m/s men nu är vi nere i "måttliga" 14 m/s och det är dimma och dis. Sjön är bråkig, så det är svårt att koppla av. Havet har en medelhavsturkosfärg, kan det bero på syresättningen tro? Det går väldigt sakta för att skona grejorna. Barometern och regnet faller, men det gör vinden med, vi har nu 10 m/s så allt är uppe igen, men sjön är fortfarande djävligt jobbig. Regnet avtar och det gör vinden med. Kör motorn mellan 21.30 till 00.30.</p>

<p><br />
<b>Onsdag: </b><br />
En lugn och behaglig natt, dåligt med vind men så att det fyllde i vågdalarna i alla fall. Vinden ökar och det blir en snabb och härlig segling på förmiddagen. Men den ökar yttligare så vi revar igen.<br />
Solsken större delen av dagen, med några korta regnskurar. Jobbig segling. Såg en delfinfamilj och en stor fiskebåt. Svårt med matlagning kl. är 18.50 och jag har fått i mej en skål musli, en banan och tre rostade mackor. Lyssnar på Herman Lindqvist Historien om Sverige.<br />
Kämpig natt, vatten över durkarna! Vad tusan tar sig vattnet in?</p>

<p><br />
<b>Torsdag: </b><br />
Har inte blåst under 14 m/s på länge nu. Nordatlanten är inte vad jag hade hoppas på, är det ett el Niñoår? Jobbigt, men solen skiner i alla fall då och då. 311 nm på tre dygn, godkänt men snirkligt man får nog räkna bort 15-20 %. Vinden mojnar och jag får varm mat idag, stuvade makaroner och wienerpulser. Passar på att sova medan det är lugnare. Det mojnar av totalt! Det finns tydligen bara on och of här uppe. Det rullar så infernaliskt så vi startar maskin kl. 01 30. och kör några timmar eller tills vinden kommer tillbaka. Undrar om vi är mitt i det där stationära lågtrycket dom snackade om på Island nu.</p>

<p><br />
<b>Fredag: </b><br />
Är det inte det ena så är det det andra sa kärringen som hade näsblod, ingen vind! Har jag gnällt för mycket? Klockan är 16 00 och motorn har gått sen halv ett i morse, med en halvtimmas uppehåll för att kolla vad som händer, det rullar mer och vi driver med 0,5-1 knop österut, så jag startade upp igen. Gick 21 tim. med motorn. Havet är platt och vi seglar i väldigt lätta vindar, sakta men rena semestern!</p>

<p><br />
<b>Lördag 28/6-03:</b> <br />
Gråmulet men fina segelförhållanden, äntligen! Vi håller tummarna. Barometern stiger snabbt, så vi kanske är förbi lågtrycket nu i höjd med Grönlands cap Farvel, men ca 150 mil öster om för att slippa ev. isberg. <br />
Vi har just nu 932 nm till st John på New Foundland. Vinden avtar och ledan tilltar, och jag får hemlängtan.<br />
Det är frustrerande när det blåser för mycket, men totyr när det inte blåser så att seglen bär. Det går så långsamt att jag får ett riktigt tristessanfall, så det får bli bröbakning i dag. Det blev frallor med parmesan och torkade tomater, mycket smarrigt. Eftersom det nu är mindre än 900 nm. kvar till N.F. skall jag fira med en wisky eller kanske en grogg eller båda. </p>

<p>Det blev en kombination, en wiskygrogg.</p>

<p>Eftersom jag ville ha fart på skutan satte jag upp slöfocken, (Genackern) men inte utan besvär. Först lossade skotet så jag fick dra ner strumpan igen och fånga upp det. Sedan löpte halsen iväg, men jag hann ställa mej på det på däck, när allt var uppe skulle jag ha med mej det ner i brunnen, trasslade in mej i livlinan, seglet fyllde och drog med mej över sprayhooden som skörade, samtidigt som min ena hängselstropp fastnade i livlinan. När allt var ordnat och grejorna stod bra, rymde vinden ur Genackern som smet in mellan försegelrullarna. Efter lite palaver fick jag loss grejorna och tog ner allt igen. När jag sen skulle sätta Genuan hade den lätta vinden vridit, det var nog därför som slöfocken smet in mellan rullarna, vilket jag inte fattade då. Men tristessen försvann i alla fall. Nu har jag ett styvt jobb att försöka laga den halvruttna sprayhooden. </p>

<p>Appropå jobb, så har jag börjat längta till jobbet (måste vara wiskyn)</p>

<p>Just nu "blåser" det 3,1 m/s och denna tunga båt vill ha 7-10 m/s. Vi ligger bara och gungar som en fet anka. Har bommat ut Genuan för att det inte skall rycka så mycket i halshornet. Nej, jag skulle ha haft en motorbåt i stället. Det där med långsegling var nog inte min melodi trots allt, har nog svårt att komma ner i mañana takten, men vi får se.</p>

<p><br />
<b>Söndag:</b> <br />
Knirr knarr...knirr knarr...knirr knarr. <br />
Ligger kvar i kojen och försöker somna om, men det är hopplöst. Eftersom vinden dog ut helt i går kväll tog jag ner seglen, så i natt har jag legat i kojen hela tiden akompanjerad av knirr knarr. Det låter nämligen så när vi rullar dyningen, och om man inte ligger som ett zäta rullar man från sida till sida i kojen. Ligger och drar mej i sänghalmen ända till kl. 8. Vill inte gärna gå upp då det bara är 14 grader i båten och 8 grader på utsidan, men när man väl har kommit upp är det ok. Vi seglar just nu i en svag sso bris i ca. 3-4 knop. Jag kan inte ha i Elof under 5 knop och solen "lyser" med sin frånvaro. Allt annat också förresten, det finns inga isberg, båtar, flygplan eller valar inte ens fåglar nu när vinden är så svag, att titta på. Det känns som att vara på jordens topp med den tomma gråa horisonten som kröker sig svagt. Ska sätta på en brasa nu, har nog gjort slut på halva vedförrådet men räknar med att slippa elda efter st Johns. Allt väl ombord. </p>

<p>Nej detta är alldeles för långtråkigt. Efter Azorerna drar jag nog norrut igen!</p>

<p><br />
<b>Måndag: </b><br />
Jag får nog uppsöka läkare efter denna resan, för man kan inte vara riktigt klok som utsätter sig för detta. Det är 11 grader ombord trots att jag lade i stenkol i kaminen i natt. Kaminen är fortfarande lite ljummen men ventilationen är väl för bra. <br />
Det har varit en hoppig natt, revade i natt när vinden tog i, så vi har inte gjort någon större fart, men åt rätt håll. Nu har sjön byggt upp sig så jag kan inte ha den på bogen utan tar den på låringen, vilket gör att jag håller på att runda Grönland upp i Baffin bay. Allt är grått, sikten 4-500 m. det duggar och är kallt, men livet går vidare. Har varit ute en vecka nu, och dom få stunder med god segling har varit VÄLDIGT få. Snittdistans per dygn är hitils 98,7 nm.-dygn. Tyvärr inte alltid den kortaste vägen. </p>

<p>Gasolen tog slut i den ena av två p11 trots att jag varit sparsam med värmen. Hoppas att det går att fylla i st Johns, annars går det på Faial enl. pilotboken. <br />
Kl. är 18.00 och jag har just ätit en dålig kopia av Ias pastasås med snäckpasta. Skinkan var salt och sjövattnet jag kokade pastan i var salt, men det gick ner ändå. I går åt jag äggröra och wienerpulser till söndagsmiddag. Just nu har vi seglat 735 nm från Reyjkavik och har 737 kvar till st Johns, och det måste firas. </p>

<p>Det blev inget firande! Vinden tvärdog så nu ligger vi här och guppar igen.<br />
Just nu är jag så frustrerad att jag gladligen byter ut båten mot en flygstol hem, så jag kan lägga mej i badet hemma hos gumman med en g.t. på badkarsskanten! Startar maskin kl. 20.00. Stänger av 21.45, vågar inte slösa på bränslet. </p>

<p>Knirr knarr. Tog mej en gin och tonic.</p>

<p><br />
<b>Tisdag 1/7-03:</b> <br />
För att försöka förhindra kapten Bourgströms nära förestående nervösa sammanbrott av denna raffinerade Kinesiska totyr metod, startades motorn upp igen klockan 07.30. Vi far fram i ett stort grått moln, sikten är kanske 30 meter och luftfuktigheten 100 % temp 6,5 grader, mycket inspirerande. Tänk att man har planerat denna resan i 5 år lagt ner så mycket tid, pengar och energi, försakat hem och familj, för vad? För att få lov att åka Svingoplan i ett grått töcken i 14 dar? Sicken tok!! <br />
Vet inte om jag vågar klä mina tankar i ord, men sedan några timmar seglar vi med fullt ställ i ca.5,5 knop. Hoppet är det sista som överger människan. Har nu "seglat" 800 nm ut från R-vik och har 675 nm kvar till st Johns. Klockan är nu 20.00, och det har klarnat så att man kan se horisonten.</p>

<p><br />
<b>Onsdag 2/7:</b> <br />
Äntligen ett +100 dygn, men det verkar inte som det blir varmare ju längre söderut man kommer, 10 grader inne och 7 grader ute i morse.<br />
Har fått luft i värmesystemet så cirkulationspumpen pumpar inte runt vattnet. En slangklämma på den nya pumpen hade lossnat (shame on me) Har gjort slut på mycket färskvatten för att få ut luften. <br />
Ta en grå militärfilt, doppa den i en isvak och trä den över huvudet, så får du en uppfattning om fukt, kyla och sikt. Jag ser kanske 3-5 båtlängder men hellre siktlös än vindlös. Vinden avtog igen, men vi lyckades att hålla igång båten när det blåste 2,5-3 knop pga ringa sjöhävning, men frampå småtimmarna dog det helt så jag tog ner seglen och gick och lade mej.</p>

<p><br />
<b>Torsdag 3/7:</b> <br />
Vaknade av att jag låg och rullade fram och tillbaka i kojen, som om någon försökte att göra kåldolmar av mej. Tände fyr i kaminen, tog en kattvask och startade upp motorn igen. Det dryper av fukt på däck, men vi har hyfsad sikt för tillfället, och vi är på väg in i ett nytt dimmoln om någon mn. förut. In i dimman igen kl 10.45. Stänger av motorn kl. 11.45. Lätta vindar, måttliga vindar goda vindar och slutligen hårda vindar. Omväxling förnöjer.</p>

<p><br />
<b>Fredag 4/7:</b> <br />
Stiltje, när jag skulle dra upp Elof i morse ( han får inte bada under 5 knop, för han bromsar och gör ingen nytta då) hade jag sällskap med 6-7 st. småvalar. Försökte ta kort men blixten bara reflekterade dimman. <br />
Kör maskin några timmar, rakt in i säcken, vilket känns kymit nu när det bara är 400nm till land, så man får kolla radarn då och då. Tillbringar 90 % av tiden inne i båten och känner mej som en fånge i ensamcell. Jag är mycket tacksam för cd böckerna. Eftersom jag måste spara bränsle till angörningen ligger vi här och guppar i stitjen, och om det inte hade varit närmare tre km. till botten, kunde man ju passa på att bottenmeta. <br />
Jag har hört att den som gör en lång resa blir yngre, på mej känns det som man blir äldre, och går det så här långsamt, blir det väl att ta ut pensionen när man kommer hem! <br />
Det kommer till slut svaga sv. vindar ( dit vi ska ) och att kryssa i den lätta vinden går inte fort när sjöarna stoppar upp den redan låga farten. Hoppas konserverna räcker.</p>

<p><br />
<b>Lördag 5/7: </b><br />
Stiltje, Jag måste ha upptäckt ett nytt stiltjebälte. Enligt Pilot charts of North Atlantic Ocean skall det i Juni vara 1% stiltje och i Juli 2%, men antagligen har det aldrig varit någon här ute och kollat, långt från farleder, fiskebankar och land, för jag tror att jag haft minst 30% stiltje. Får jag vind någon gång, skall jag försöka att ta mej rakt västerut för att fånga upp Labradorströmmen som kan hjälpa mej söderut. Sedan i går kväll har vi legat och gungat i dyningen och sakta drivit ostvart. <br />
Alla mina stora planer och drömmar är nu nerlagda efter Azorerna kommer jag att dra mej hemåt. Skall man norrut från Azorerna bör man ha lämnat senast i slutet på augusti, så tiden blir knapp. <br />
För att undvika ett nervöst sammanbrott, startades motorn och vi kör in i militärfilten igen. Efter en timma stänger vi av för att spara soppa och driver sakta tillbaka igen. Nu kom plötsligt solen fram och jag kan sitta och läsa en bok i sittbrunnen för första gången sedan<br />
avresedagen. Det simmar ett stort antal valar runt omkring båten, och livsandarna kommer tillbaka. Valarna är nog ca. 3-4 m långa. <br />
Seglar 1 timma sen stiltje igen. Dom senaste 12 timmarna har vi seglat ca. 20 nm. men bara 5 mot målet, det är 367 nm. kvar!!</p>

<p><br />
<b>Söndag 6/7: </b><br />
Vi har faktiskt lyckats att hålla igång skutan hela natten och seglar just nu (8. 30) i ca 3 knop mot st Johns. Det känns rätt mysigt att sitta i kajutvärmen med kaminen sprakande vid sidan och höra regnet smattra ovanför, medans båten styr sig själv mot målet.<br />
I morgon blir det ingen musli till frukost, eftersom jag drack upp den sista mjölken (den gick ut den 28/6 enl. förpackningen.) Vinden har ökat, så i dag tar vi igen vad vi förlorade i går, 38 nm på 8 timmar. Skothaken på storskotet släppte, men jag rullade in storen och satte tillbaka den för den såg hel ut. Några timmar senare hände samma sak igen, så jag säkrade skothaken med en tunn tamp och silvertape ( en Guds gåva till mänskligheten) Svårt att byta hake under nuvarande omständigheter. <br />
Söndagsmiddagen bestod av pitabröd med keso, Bullens pilsnerkorv och senap, nersköljt med vitaminsaft!!</p>

<p><br />
<b>Måndag:</b> <br />
STILTJE regn 7,5 grader ute och 11 grader inne. Sedan 24.00 har vi legat och hoppat omkring i den oroliga sjön. Vinden avtog som man släcker ett ljus, på 3-4 min från 7-8 m/s till helt blekt. Jag fattar ingenting, trots att barometern har fallit från 1013 till 1002 på kort tid är det fortfarande stiltje. <br />
Borde ha varit framme nu, men blir liggande här ute ett tag till. Har nu varit ute i 14 dagar och dom senaste 13 dagarna har jag inte sett någon männsklig aktivitet (flyg båt etc.) Bra fart på vinden, men i nosen så vi går just nu rakt sydvart. Har inte blåst under 12 m/s sedan 12.30<br />
och nu är hon 19.15. <br />
En blöt och stötig segling men vi seglar i alla fall. Solen har visat sig stundtals. Nu har jag hemlängtan igen. Hur kunde jag tro att jag skull kunna vara utan min Ia så länge, och mina barn och barnbarn, nej jag är nog ute 30 år försent. I´m homeward bound.</p>

<p><br />
<b>Tisdagen 8/7: </b><br />
En sak har jag lärt mej, klaga aldrig på vädret. Är det inte stiltje, så är det kuling. Synd, när vi var så nära att den inte kom från rätt håll. En blek Decembersol stiger upp akter om oss, det är den 8 juli och vi är i höjd med Frankrike, och det är 6 grader utomhus! <br />
Just nu är jag tacksam att jag är ensam, jag skulle inte vilja att mina vänner upplever det jag gör just nu, jag har inga problem att föreställa mej att det var just här &#8221;the perfect storm&#8221; utspelade sig. Havet har gjort uppror efter 10-12 timmars styv kuling. I akterruffen är det hyfsat, men eftersom man har delat in tiden i 20 minuters perioder för att gå ut i sittbrunnen och länsa, upplever man vinden och havet på ett mera närgånget sätt. Antagligen tar sig vattnet in någonstans i förskeppet och ner via kättingboxen ner i kölsvinet, jag har stängt alla kranar. Det är fortfarande 150 nm. till St. John´s men det går inte fort att kryssa sig fram. Det mesta är just nu kaos, men vi kämpar på. </p>

<p>Ni tror nog inte på detta, men vinden bara dog mot kvällen.</p>

<p><br />
<b>Onsdag: </b><br />
Började med att starta upp motorn 02.00, då vinden men inte sjön hade lagt sig, och körde ca. 1,5 timme, då vinden sakta återvände för att så småningom bli en ny kuling, men nu var jag förbannad och pressade Go till stordåd, ty nu ville jag komma iland. <br />
Jag delade in det följade dygnet i 20 minuters perioder, ett pumptag per minut när vi forsade fram som en berusad slottermaskin. <br />
Man blir inte tjock av matintaget kanske, men eftersom vi har begränsad plats ombord, har vi inget gym, så man rör sig inte så mycket ombord. Det är mest att spjärna emot (en konst som jag lärt mej på jobbet) hela tiden. För det mesta har jag suttit i akterruffen och hållt fast mej krampaktigt, antingen det har varit stiltje eller kuling.<br />
På utsidan har det varit få goda stunder, men den som väntar på något gott...</p>

<p><br />
<b>Torsdag 10/7 06.30 (Islänsk tid): </b><br />
Efter ca 28 timmar kom jag så äntligen fram, och smög in i fiskhamnen, som enligt mitt kort skulle vara en marina och lade mej utanför en fiskebåt. Klockan var här då 03.00, och jag tänkte leta upp en telefonkiosk och ringa hem för att säga att jag var i land eftersom mobiltelefonen inte funkade här, men staden låg för långt bort så jag förhalade och hittade en flytbrygga där det låg två Norska långseglare och lade mej utanför den största av dom. Upptäckte då att halva peket hade offrats till Neptun. Själva teakeken hade liksom krymt, men det rostfria var intakt. Gick sen upp och hämtade ut pengar, och gick och lade mig i loppebingen i tre timmar. <br />
Efter att ha varit på hamnkontoret och hos tullarn, gick jag till turistinformationen för att kolla upp vad man kunde duscha eller bada av två veckors salt och s-t, men något sådant finns inte det är bara att ta in på hotell, menade dom. Då gick jag till frisören, för dom har ju koll på det mesta, och han inte bara klippte mej och ansade pröjsaren, utan föreslog YMCA. Jag knallade dom tre km. dit och kollade och man kan duscha för en dollar, och det skall jag göra i morgon (jag hade inga grejor med mig) för i dag är jag för trött för att gå dit igen, och vad spelar det för roll om skiten är 17 eller 18 dagar, jag får väl skubba lite extra. För att spara på färskvatten, har jag det sista vaskat mina ädlare delar med barnservetter! <br />
Klockan är nu 22.45 här den 10/7 och 03.45 hos er och efter min nattagrogg är det horisontalis som gäller.</p>

<p><a href="http://www.bikt.com/go/reykjavik_newfoundland.html" target="_blank">Alla bilder till denna loggbok finner ni här!</a></p>
		
				<div class="postFooter">
					<p>Skrivet den 25 juli, 2003 klockan 13:29</p>
					<p><a href="http://www.protocol7.com/go/archives/001165.html">Länk till denna post</a> | Denna post har 2 kommentarer</p>
				</div>
			</div>
		</div>
	
	</div>
</div>

<div id="rightCol">
	<a href="../loggbok.html">Tillbaka till loggboken</a>
	<div class="arkiv">
	<h1>Arkiv</h1>
	
					<a href="http://www.protocol7.com/go/archives/2003_08.html">augusti 2003</a><br />
					<a href="http://www.protocol7.com/go/archives/2003_07.html">juli 2003</a><br />
					<a href="http://www.protocol7.com/go/archives/2003_06.html">juni 2003</a><br />
					<a href="http://www.protocol7.com/go/archives/2003_05.html">maj 2003</a><br />
		
	</div>
</div>

</body>
</html>
