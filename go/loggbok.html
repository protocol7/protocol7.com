<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=iso-8859-1" />
<title>Loggbok</title>
<link rel="stylesheet" href="style.css" type="text/css" />
</head>
<body>
<div id="content">
	<div class="blog">

			<div class="blogbody">
			<div class="post">
				<a name="001225"></a>
				<h1>Skottland - Sverige</h1>
		
				<p><a href="http://www.bikt.com/go/skottland_sverige.html" target="_blank">Alla bilder till denna loggbok finner ni här!</a></p>

<p>Torsdagen 18/9-03: <br />
Regnade i stort sett hela dagen och jag stannade ombord och väntade på brossan, och städade och väntade, och läste och väntade, och pillade lite och väntade, och gick till kojs.</p>

<p><br />
Fredagen: <br />
Började dagen med att starta motorn för att ladda, så motorn fick gå under tiden jag var borta och duschade. En skön morgonpromenad efter den norra kanalsidan några kilometer retade aptiten, och efter frukosten gick jag ner till Corpach för att handla lite färskvaror. I nedersta basängen låg en gammal ångbåt som skulle slussa ner, dom är ju bara för söta. Väl ombord igen var det lunchtime. När slussvakterna hade stängt för natten förhalade jag båten till kajen för att komma åt elström till ljus och värme. Roggan kom i taxi kl. 18.30 och efter 30 timmars resa var han väl värd en välkomstpjolter eller två. Middagen inmundigades på puben, där resdammet sköljdes ner yttligare.</p>

<p><br />
Lördagen 20/9: <br />
Vi lämnade kajen kl 07.30 och var framme vid den första svängbron kl 08.20 men vakterna var redan vakna och öppnade för oss innan vi hann fram. Sedan gick dagen i samma stil, och vi hann igenom Fort Augustus innan dom stängde slussarna! Vi käkade lunch ute i det fria i det härliga vädret, ( biff och fish & chips ) och sen tog vi Loch Ness av bara farten.<br />
Vi hittade den absolut sista platsen i Dochgarroch och hade belagt båten kl.20.00. En liten prommis på bryggorna och till hygieninrättningarna fick oss lagom slöa och när vi kom tillbaka till båten såg vi att det fanns ström på bryggan, så vi kopplade in oss även om vi inte hade behövt efter hela dagen för motor. Kl. 21.45 kom det en gubbe och beskyllde oss för att ha stulit ström och brytit upp något lås som satt på elskåpet! Han var för upprörd för att diskutera med, så när han hade gått drog jag ur vår kontakt igen. Vi hade narturligtvis inte brytit upp någonting utan vi stod som ett par frågetecken när han gormade och höll på.</p>

<p><br />
Söndag: <br />
Gick bort till slussvakten så fort han hade vaknat och snackade med honom om gårdagens insident, men det var lugnt. Han hade fått rapport från det gormande åskmolnet och kommit ner till båten senare för att konstatera att vi inte var inkopplade längre. Så det var lugna puckar. Vi gick som första båt in i slussen, och kl. 11.30 var vi redan i Clachnaharry och hade bara två slussar kvar innan vi var nere vid havsytan igen. Kom överens via VHFen med slussvakten att slussa vidare kl 13.00, så vi hade tid att fika och proviantera i Inverness. Vinden började att ta i, så när vi slussade ner frågade vi slussvakten om väderutsikterna, men det ångrade vi nästan att vi hade gjort när han trodde att det skulle bli force 8-9. Vi får innerligt hoppas att dom har fel. Vid tvåsnåret hade vi slussat ut och gick för revad fock och maskin förbi Inverness firth i ca 15 m/s vsv. Allt väl ombord.</p>

<p><br />
Måndag 22/9: <br />
Vi har bra fart på skutan och kl 14.00 kollar vi dygnsdistansen 130nm. och vi börjar spekulera om när vi skulle kunna vara hemma. En timma senare fick vi hård kuling med byar över 25m/s, så det var bara att länsa med. Vinden var nnv. vilket var hyfsad riktning, även om vi ville segla en mer östlig riktning. Eftersom det inte blåst under 14m/s det senaste dygnet och nu låg stadigt över 20, började sjön bygga upp sej till 8-9m. Kanske mer, så det var ganska kämpigt. Skönt att vara två och dela på arbetet.</p>

<p><br />
Tisdag: <br />
Vinden visar inga tendenser på att avta så vi hänger med och är tacksamma att det är bra med sjörum, men ändå när vi hamnar bland plattformarna känns det så trångt att man får snirkla sej förbi.</p>

<p><br />
Onsdag 24/9: <br />
Kl.01.00 börjar vinden avta något, och vi kan själva bestämma åt vilket håll vi vill segla. Vi har hamnat lite långt syd, men det är inga problem ombord, om man inte räknar med att Elof har slagit så många knutar på sej själv att linan nu är ett enda härve och att ett blad på propellern har gått av. Att gasolen tagit slut är ett problem, men inte större än att vi fick laga mat i vedspisen. Genom att lägga marinerad kalkonfilé i folie och kokta potatis i en annan paket, vira ståltråd runt, och lägga dem på glödbädden i 20 minuter, fick vi en kunglig måltid och värme ombord samtidigt! En ny propeller på Elof och han får bada igen. Vinden vrider till väst och ökar igen.</p>

<p>Torsdag: <br />
Vi börjar dagen kl. 00.00 med att gippa för att undvika dangerous waves syd Norge och trafik, och drar oss ner mot Danmark. Det går inte så fort men vi har ingen brådska, vi ökar farten när vinden minskar till ca 15m/s. Klockan är nu 08.45 och vi har 89,5 nm. till Skagens rev. Vi har seglat 463 nm. hitills, och börjar att bli lite slitna, inget "vilaväder" precis. När vi ligger utanför Hirtshals får vi telefonkontakt med våra nära och kära.</p>

<p><br />
Fredag 26/9 ( Ia´s födelsedag )<br />
Passerar Skagens rev i tät trafik som vanligt klockan 00.40. 35 nm. till Trubaduren. Nu känns det skönt att ha kommit "inomskärs" även om det regnar småspik. Vinden drar mer och mer ostvart, och utanför Vinga startar vi upp maskin och går in nord Vinga och via Viten till Känsö fjärskär och snobberännan, och slutligen Näset där Rogers fru Berit står på bryggan och väntar på oss. Klockan är 11.00. På vägen in hade Anna ringt och frågat om vi var hungriga, så hon och mitt nya barnbarn Jakob kom ner med spagetti och köttfärssås! Jenny hade stuckit från jobbet och tagit en taxi ner för att välkomna sin pappa, och Martina med mina två andra barnbarn Erik och Linnéa kom tillsammans med min Ia. Erik viftade med den svenska flaggan och inte ett öga var torrt. Det var ett fantastiskt mottagande, och det känns underbart att vara hemma igen.</p>

<p><br />
<a href="http://www.bikt.com/go/skottland_sverige.html" target="_blank">Alla bilder till denna loggbok finner ni här!</a></p>

<p><br />
</p>
		
				<div class="postFooter">
					<p>Skrivet den  5 november, 2003 klockan 20:41</p>
					<p><a href="http://www.protocol7.com/go/archives/001225.html">Länk till denna post</a> | Denna post har 0 kommentarer</p>
				</div>
			</div>
		</div>
			<div class="blogbody">
			<div class="post">
				<a name="001224"></a>
				<h1>Måndagen som försvann den 15/9</h1>
		
				<p>Fin segling att börja med, men senare dog vinden och vi startade motorn. Ingen trafik över North channel förutom några engelska jagare som nog hade någon slags övning. Helikoptrar startade och landade på jagarnas akterdäck i parti och minut. När jag väl hade passerat och var över på den skotska sidan tittade jag bakåt och ser 17 st fartyg, både nord och sydgående. I mörkret ser det ut som ett pärlband med ljus, och jag hade inte ett möte på hela överfarten. Vilken timing! Vi gick för motor hela natten, och i morgondimman letade vi oss in till Krinan canal för att vila ett par timmar. Men väl framme såg det så tråkigt ut så vi fortsatte medans det var slackvatten upp till Craobh marina som vi ang. klockan 0950. Lade mej på den första bästa plats jag såg, men efter att ha checkat in fick jag förhala till en gästbrygga. Ett par timmar på rygg och sedan lunch på byn (en räksallad och en panrich med en god kycklingröra nersköljt med ett lokalt öl) <br />
<img alt="varldshus_craobh.jpg" src="http://www.protocol7.com/go/archives/varldshus_craobh.jpg" width="600" height="450" border="0" /></p>

<p>Efter lunchen var det dags att promenera runt byn vilket tog ca. 2-3 minuter, eftersom byn bara bestod av två radhuslängor!<br />
<img alt="radhuslanga_craobh.jpg" src="http://www.protocol7.com/go/archives/radhuslanga_craobh.jpg" width="600" height="450" border="0" /></p>

<p>Det fick bli en tur runt omgivningarna oxå. Fantastiskt att det kan fungera med en marina här in the middel of nowere! Om aftonen besökte jag ett Danskt par som har sin båt stationerad här i marinan sedan flera år tillbaka. Dom bodde från Mars-April till Oktober i båten, och på vintern bodde dom i Saeby. Dessa vänliga och hjälpsamma människor försåg mej med waypoints och tidvattentabeller nästan hela vägen till Fort william. Eftersom dom ofta ankrade i kelp och på stenbotten, gav jag dom mitt fishermanankare som jag inte hade användning för längre, och fick i gengäld en 10 årig Talisker, mums.<br />
</p>
		
				<div class="postFooter">
					<p>Skrivet den  5 november, 2003 klockan 20:18</p>
					<p><a href="http://www.protocol7.com/go/archives/001224.html">Länk till denna post</a> | Denna post har 0 kommentarer</p>
				</div>
			</div>
		</div>
	
	</div>
</div>

<div id="rightCol">
	<div class="arkiv">
	<h1>Arkiv</h1>
	
					<a href="http://www.protocol7.com/go/archives/2003_11.html">november 2003</a><br />
					<a href="http://www.protocol7.com/go/archives/2003_10.html">oktober 2003</a><br />
					<a href="http://www.protocol7.com/go/archives/2003_08.html">augusti 2003</a><br />
					<a href="http://www.protocol7.com/go/archives/2003_07.html">juli 2003</a><br />
					<a href="http://www.protocol7.com/go/archives/2003_06.html">juni 2003</a><br />
					<a href="http://www.protocol7.com/go/archives/2003_05.html">maj 2003</a><br />
		
	</div>
	
</div>

</body>
</html>
